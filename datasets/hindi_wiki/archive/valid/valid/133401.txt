दक्षिण-पूर्व-मध्य रेलवे, बिलासपुर, भारत के सत्रह रेलवे जोन मुख्यालयों में से एक है जिसका मुख्यालय बिलासपुर, छत्तीसगढ़ में स्थित है। इसके कार्यक्षेत्र में बिलासपुर, रायपुर तथा नागपुर मंडल आतें हैं। दक्षिण-पूर्व-मध्य रेलवे, बिलासपुर भारत के सभी 17 रेलवे जोनों में सबसे अधिक आय अर्जित करने वाला ज़ोन मुख्यालय है। इसके पूर्व बिलासपुर तथा रायपुर रेल मंडल दक्षिण-पूर्व रेलवे, कोलकाता से संचालित होते थे तथा नागपुर मंडल मध्य रेलवे से. क्षेत्र वासियों की मांग तथा भारतीय रेल में इस क्षेत्र के योगदान को देखते हुए 20 सितम्बर 1998 को तत्कालीन प्रधानमंत्री श्री अटल बिहारी वाजपेयी ने दक्षिण-पूर्व-मध्य रेलवे, बिलासपुर के गठन को मंजूरी दी तथा श्री अटल बिहारी वाजपेयी ने ही इसे 05 अप्रैल 2003 को इसे राष्ट्र को समर्पित किया। वर्तमान में श्री सुनील सिंह सोइन इस जोन के महाप्रबंधक है। बिलासपुर जोन का विस्तार चार राज्यो में हैं 

