ल्हात्से, जो चुत्सर भी बुलाया जाता है, तिब्बत का एक शहर है। प्रशासनिक रूप से यह चीन द्वारा नियंत्रित तिब्बत स्वशासित प्रदेश नामक प्रशासनिक प्रान्त मे स्थित है। 4,050 मीटर की ऊँचाई पर स्थित यह शहर भारत में ब्रह्मपुत्र नदी कहलाने वाली यरलुंग त्संगपो नदी की घाटी में बसा हुआ है। यह विभाग की राजधानी शिगात्से से 151 किमी दक्षिण-पश्चिम में उस शहर जाने वाले एक पहाड़ी दर्रे से पश्चिम में स्थित है। आधुनिक ल्हात्से बस्ती से 10 किमी उत्तर में पुराने ल्हात्से गाँव का स्थल है जहाँ एक प्राचीन गेलुगपा बौद्ध-मठ है और पास ही एक 150 मीटर ऊँची चट्टान पर यरलुंग त्संगपो महान घाटी के मुख पर खड़े एक पुराने क़िले के खंडहर हैं।
ल्हात्से से पश्चिम में माऊंट ऍवरेस्ट और कैलाश पर्वत जाने वाले मार्ग बंट जाते हैं, जिस वजह से बहुत से पर्यटक इस बस्ती से होकर गुज़रते हैं। 1962 के भारत-चीन युद्ध का कारण जो जम्मू व कश्मीर के चीन-अधिकृत इलाक़े अक्साई चिन से गुज़रने वाला शिंजियांग-तिब्बत राजमार्ग है वह भी ल्हात्से से ही शुरु होकर 2,743 किलोमीटर दूर शिंजियांग प्रान्त के कारगिलिक शहर में ख़त्म होता है।
पुराने ल्हात्से गाँव के बौद्धमठ में एक भिक्षु
ल्हात्से में चीनी सरकार का एक प्रशासनिक दफ़तर
चट्टान पर पुराने ल्हात्से क़िले के खंडहर
बौद्धमठ के ऊपर दिखते क़िले के खंडहर
ल्हात्से के पास यरलुंग त्संगपो नदी 
