दिल्ली पब्लिक स्कूल सोसायटी भारत में स्कूली स्तर पर शिक्षा उपलब्ध कराने की सबसे बड़े संस्थानों में से एक है। इसकी भारत में और विदेशों में अपने नियंत्रण में स्कूलों की एक बड़ी संख्या है। दिल्ली पब्लिक स्कूल सोसायटी अपने बैनर के तहत सभी संस्थानों के लिए प्रशासनिक अधिकार है। कुछ दिल्ली पब्लिक स्कूल नई दिल्ली में केंद्रीय माध्यमिक शिक्षा बोर्ड से संबद्ध हैं।अलीगढ़, आगरा, इलाहाबाद, आसनसोल, हैदराबाद, बीकानेर, जयपुर, धनबाद, बोकारो, भोपाल, सोनीपत, मथुरा रोड, आर के पुरम, अहमदाबाद, पटना, वडोदरा, जोधपुर, कानपुर, उदयपुर में स्थित सबसे बड़े स्कूलों को मिलाकर भारत में 150 से भी ज़्यदा दिल्ली पब्लिक स्कूल हैं। 

13 दिल्ली पब्लिक स्कूल, भारत से बाहर 10 विभिन्न देशों में - संयुक्त अरब अमीरत, बहरीन, इंडोनेशिया, कुवैत, नेपाल, कतर, साऊदी अरब, सिंगापुर, युगांडा और घाना में स्थापित हैं। 1949 में स्थापित मथुरा रोड में स्थित दिल्ली पब्लिक स्कूल, सबसे पहला दिल्ली पब्लिक स्कूल था। यह शिक्षाविद् रेवरेंड जेम्स डगलस टाइटलर द्वारा स्थापित किया गया था। इसके बाद 1972 में आर के पुरम में दिल्ली पब्लिक स्कूल स्थापित किया गया जिसे व्यापक रूप से समाज के प्रमुख डीपीएस के रूप में मान्यता प्राप्त है। डीपीएस सोसायटी का एक घटक, डीपीएस ग्रेटर फरीदाबाद, फरीदाबाद और और उसके आस पास के इलाकों में बच्चों को उच्च शिक्षा प्रदान कर रहा है। डीपीएस ने सीबीएसइ की सीसीएस पाठ्यक्रम पर अपनी शिक्षा प्रणाली की मॉडलिंग की है। यह आईटी सेक्टर 81, फरीदाबाद में स्थित है। 
डीपीएस निगाही, दिल्ली पब्लिक स्कूल सिंग्रौली ने अगस्त 1998 से कार्य करना आरंभ किया। यह दिल्ली पब्लिक स्कूल सोसायटी, नई दिल्ली और उत्तरी कोलफील्ड्स लिमिटेड, निगाही परियोजना के बीच एक संयुक्त उद्द्यम है। यह स्कूल नौ एकड़ ज़मीन पर निगाही परियोजना की आवासीय कॉलोनी में स्थित है, एवं इसे पास के स्टेडियम के नौ एकड़ ज़मीन का फायदा भी है। स्कूल सीबीएसई, नई दिल्ली से सम्बद्ध है। यह स्कूल दिल्ली पब्लिक स्कूल सोसायटी के तत्वावधान में संचालित है, 1860 के सोसायटी पंजीकरण अधिनियम के तहत दर्ज। 
दिल्ली पब्लिक स्कूल, हैदराबाद 2001-2002 में शुरु हुआ। यह खाजागुड़ा ग्राम, गोलकुंडा में स्थित है। स्कूल को 1860 के सोसायटी पंजीकरण अधिनियम के तहत तत्वावधान में चलाया जाता है। यहाँ एक वरिष्ठ ब्लॉक, एक कनिष्ठ ब्लॉक और उसके पास स्थित एक प्रशासनिक ब्लॉक है। यहाँ जूनियर्स के लिए एक छोटा सा खेल का मैदान भी है। छात्रों की विभिन्न रुचियों को ध्यान में रखते हुए यहाँ टेनिस कोर्ट, बास्केट्बॉल कोर्ट, स्विमिंग पूल, शतरंज, पुस्तकालय आदि मौजूद हैं। यहाँ की प्रधानाचार्या रेखा अग्रवाल हैं एवं इस स्कूल में नर्सरी से बारहवीं तक कक्षाएँ हैं।
