यह लेख उत्तरी लखीमपुर नगर के बारे में है, बहुविकल्पी अथवा अन्य उपयोग हेतु लखीमपुर देखें।
उत्तरी लखीमपुर उत्तर-पूर्वी भारतीय राज्य असम के लखीमपुर ज़िले का एक नगर एवं नगरपालिका मण्डल है जो गुहाटी से लगभग 394 किलोमीटर उत्तर-पूर्व में स्थिति है। यह लखीमपुर ज़िले का मुख्यालय भी है।
उत्तरी लखीमपुर लखीमपुर ज़िले का एक उप-प्रभाग भी है जहाँ उत्तरी लखीमपुर स्थित है।
यह उत्तरी अक्षांश 27° 13' 60 एवं पूर्वी देशान्तर 94° 7' 0 पर स्थित है।
2001 के अनुसार की भारत की जनगणना के अनुसार उत्तरी लखीमपुर की जनसंख्या 54,262 थी। जनसंख्या के आधार पर इसे श्रेणी-2 के नगरों में वर्गीकृत किया जाता है। 2011 की जनगणना के अनुसार यहाँ की जनसंख्या 1,05,376 है।
कुल आबादी का 53% पुरुष एवं 47% महिलाएँ हैं। उत्तरी लखीमपुर में औसत साक्षरता दर 89% है, जो राष्ट्रीय औसत 65% से अधिक है: पुरुष साक्षरता 90% और महिला साक्षरता 87% है। उत्तरी लखीमपुर में 13% आबादी 6 वर्ष से कम आयु के बच्चों की है।
