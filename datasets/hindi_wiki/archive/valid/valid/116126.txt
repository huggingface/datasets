हैप्पी न्यू ईयर रेड चिलीस एंटरटेनमेंट द्वारा निर्मित बॉलीवुड की आगामी एक्शन, कॉमेडी-ड्रामा फिल्म है, जिसकी निर्देशिका फराह खान हैं तथा निर्माता गौरी खान हैं। इसके मुख्य कलाकार शाहरुख खान, दीपिका पादुकोण, अभिषेक बच्चन, बोमन ईरानी, विवान शाह, सोनू सूद, स़ारा-जेन डियास और जैकी श्रॉफ हैं। यह यश राज फ़िल्म्स के द्वारा दुनिया भर में वितरित की जावेगी।यह निर्देशिका के साथ खान का तृतीय सहयोग है, पूर्व में ये मैं हूँ ना तथा ओम शांति ओम में भी सहयोगी रहे हैं। यह एक ऐसी फिल्म है जो संगीत से ओतप्रोत एक चोरी को इंगित कर रहा है तथा इसकी महिला मुख्य कलाकार दीपिका पादुकोण हैं।यह फ़िल्म दीपावली के अवसर पर 24 अक्टूबर 2014 को रिलीज़ होगी। यह मुख्य तीन भाषाओं हिन्दी, तमिल तथा तेलुगू में रिलीज़ होगी। फ़िल्म ने पहले दिन 45 करोड़ की कमाई करी।
विशेष भूमिकाऐ - 
निर्माण कार्य हेतु 2005 का समय चुना गया परंतु फराह खान ने उस समय ओम शांति ओम पर कार्य करने की सोची, ओम शांति ओम में भी दीपिका पादुकोण तथा शाहरुख खान ही नायक तथा नायिका रहे। फराह के 2010 के फिल्म तीस मार खाँ के बाद उन्होंने इस फिल्म पर कार्य करने का मन बनाया। इस फिल्म की पटकथा लेखन अक्टूबर 2012 में संपन्न हुआ। ओम शांति ओम तथा चेन्नई एक्सप्रेस के बाद फराह तथा शाहरुख की तीसरी फिल्म हेतु मुख्य नायिका के लिये कई बड़े अदाकारा जैसे सोनाक्षी सिन्हा, असिन, ऐश्वर्या राय बच्चन, परिणीति चोपड़ा तथा कैटरीना कैफ़ आदि की बातें हुईं, अंत में दीपिका पादुकोण को चुना गया। मुख्य नायक हेतु शाहरुख निर्देशक की पहली पसंद थे।मुख्य नायक का रोल एक चोर का है तथा दीपिका एक मराठी नर्तकी के रोल में है। जॉन अब्राहम को सह-नायक के रूप में चुना गया पर बाद में सोनू सूद को ले लिया गया।एक इंटरव्यू के पश्चात बोमन ईरानी को भी फाईनल कर लिया गया। अगस्त 2013 में जैकी श्रॉफ को खलनायक के रूप में चुन लिया गया।कैमियो रोल के लिये मलाइका अरोड़ा खान को भी चुन लिया गया।विवान शाह को कम्प्यूटर हैकर के रोल हेतु चुना गया।
सर्वप्रथम फराह खान नें इस फिल्म हेतु ट्विटर में एक आधिकारिक घोषणा किया। पहली अनुसूची के अनुसार फिल्माने की प्रक्रिया दुबई में की गई। जे डब्ल्यू मेरिएट होटल, मुम्बई में 23 जनवरी 2014 को फिल्माते हुए शाहरुख घायल हो गए। उनके कंधे तथा घुटनों में चोंट के कारण उन्हें अवकाश लेना पड़ा। महबूब स्टूडियों भी प्रमुख स्थानों में से एक था तथा फिल्म का कुछ हिस्सा विल्सन कॉलेज में भी फिल्माया गया। जून, 2014 को अंतिम अनुसूची संपन्न हुई और फिल्म वर्तमान में पोस्ट-उत्पादन कार्य से गुजर रहा है।
इस फिल्म का प्रथम दृश्य 2 जनवरी 2014 को लाँच हुआ। प्रोन्नति के रूप में ट्विटर आदि का उपयोग किया गया साथ ही कई सामाजिक अंतर्जाल पतों पर हैशटैग का उपयोग भी किया गया। डिजिटली हस्ताक्षरित पोस्टरों को अपने-अपने अनुयायियों को ट्विट करना भी अपनी तरह से एक अभियान ही था। इस फिल्म का आधिकारिक ट्रेलर 14 अगस्त 2014 को सिंघम रिटर्न्स के साथ लाँच किया गया। इस फिल्म का शुभारंभ दीपावली के अवसर पर होने हेतु अनुसूचित है।
यश राज फ़िल्म्स को ₹1.25 अरब में विश्वव्याप्त वितरण अधिकार मिला। उपग्रह वितरण अधिकार ₹650 लाख में जी नेटवर्क को मिला। संगीत वितरण अधिकार ₹120 लाख टी-सीरीज़ को मिला। फिल्म के रिलीज़ से पहले ही 2.02 करोड़ अर्जित कर लिये। 19 सितंबर से फिल्म की पूरी समिति प्रोन्नति के रूप में वैश्विक भ्रमण करेगी जिनके साथ रैपर यो यो हनी सिंह भी शामिल होंगे। इन्होंने भ्रमण का नाम "स्लैम" रखा है। सर्वप्रथम ह्युस्टन तत्पश्चात् न्यू जर्सी, टोरंटो, वैंकूवर, शिकागो तथा सैन जोस़ में भ्रमण होगा।

हैप्पी न्यू ईयर के गीत विशाल-शेखर द्वारा रचित हैं। गीतिकाव्य इरशाद कामिल द्वारा दिये गए हैं। फिल्म के निर्माणकर्ताओं नें बताया कि इसमें केके, शंकर महादेवन तथा विशाल द्वारा निर्मित एक गाना है जिसका नाम इंडियावाले है। अरिजीत सिंह तथा श्रेया घोषाल प्रेमप्रसंग युक्त गानों का निर्माण करेंगे। कणिका कपूर तथा डीआर. ज्यूस का भी योगदान सराहनीय रहेगा।
