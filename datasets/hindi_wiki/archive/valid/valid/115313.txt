जैकी इवेंको संयुक्त राज्य अमेरिका की प्रसिद्ध गायिका हैं। उन्हें शास्त्रीय संगीत के साथ-साथ आधुनिक संगीत में भी निपुणता प्राप्त है। बाल्यावस्था से संगीत सीखने वाली कुमारी जैकी ने केवल 9 वर्ष की आयु में प्रील्यूड टू अ ड्रीम नामक गीत-संग्रह का विमोचन किया। यूट्यूब, अमेरिका हैज़ गॉट टैलेंट जैसे प्रतिभा-दर्शन कार्यक्रम एवं संगीत कार्यक्रमों के माध्यम से उन्हें प्रसिद्धि प्राप्त हुई। अब तक वे 6 गीत-संग्रह, 3 प्रसारित-गीत-संग्रह, 1 लघु-गीत संग्रह एवं 31 एकल गीत प्रस्तुत कर चुकी हैं। वि. सं 2073 माघ 7 के दिन महामहिम श्री डॉनल्ड ट्रम्प के राष्ट्रपति उद्घाटन समारोह में द स्टार-स्पैंग्ल्ड बैनर गाने के लिए कुमारी जैकी को चुना गया है।
