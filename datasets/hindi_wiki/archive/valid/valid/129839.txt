सेलिना जेटली, एक भारतीय अभिनेत्री और पूर्व सुंदरी है। उन्हें 2001 में फेमिना मिस इंडिया का ताज पहनाया गया था।
जेटली काबुल, अफ़गानिस्तानमें एक पंजाबी भारतीय पिता और अफ़गानी मां के यहां जन्मीं। उनके पिता, वी.के. जेटली, भारतीय सेना के एक सेवानिवृत्त कर्नल है, और उनकी मां, मीता, एक अफ़गान हिंदू, भारतीय सेना में एक नर्स थी, साथ ही साथ अफ़गान पूर्व सुंदरी भी। उनका एक भाई है, जो भारतीय सेना में सेवारत है।
सेलिना, लखनऊ सहितकई नगरों में पली बढ़ीं, जहां उन्होंने नगर के मौनटेशरी स्कूल में अध्ययन किया। उन्होंने बहरामपुर, उड़ीसा में भी अध्ययन किया जब उनके पिता को वहां तैनात किया गया था। उन्होंने कोलकाता, भारत में अपना सबसे अधिक समय बिताया है। वह धर्म से एक हिन्दू हैं। उन्होंने कहा है कि जब वह छोटी थीं, वह सेना में भर्ति होना चाहती थीं, या तो एक चिकित्सक या एक पायलट के रूप में। उन्होंने इंदिरा गांधी नैशनल ओपेन यूनिवर्सिटी से वाणिज्य में स्नातक की डिग्री प्राप्त की।
जेटली मिस यूनीवर्स 2001 के फाइनल में प्रतियोगी थीं। फेमिना मिस इंडिया यूनिवर्स के शीर्षक के अलावा, सेलिना ने मिस मार्गो खूबसूरत त्वचा, इंडिया टाइम्स सर्फर्स च्वाइस और MTV का मोस्ट वांटेड अवार्ड जीता।
2003 में उन्होंने फिल्म उद्योग में अपनी शुरुआत फिरोज खान की फिल्म जानशीन के साथ की। 2007 में जेटली न्यूजीलैंड गईं अपनी पहली अंतरराष्ट्रीय फिल्म लव हैज नो लैंग्वेज, एक रोमांटिक कॉमेडी की शूटिंग के लिये। साथ ही वहां किसी ने चोरी से उनको निशाना बनाया जो भारत से ही उनका पीछा कर रहा था। कहा गया कि जेटली को इस अनुभव से मानसिक आघात पहुँचा था।
जेटली को क्वेस्ट औफ शेहेरेज़ादे में फारस की एक राजकुमारी की भूमिका निभाने के लिये शॉन कॉनरी और ऑरलैंडो ब्लूमके साथ अनुबंधित किया गया है। फिल्म अरबियन नाइट्स पर आधारित है और केन खान द्वारा निर्देशित है। यह सेलिना का हॉलीवुड में पहला उपक्रम होगा। वह मिस्र पर्यटन और डी'डमास की ब्रांड एंबेसडर भी हैं।
जेटली LGBT समुदाय के अधिकार और समानता की समर्थक हैं और भारत में समलैंगिक अधिकार आंदोलन का भी समर्थन करती हैं। 
