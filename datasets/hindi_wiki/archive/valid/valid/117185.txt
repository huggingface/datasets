सिंधिया भारत में एक शाही मराठा वंश है। इस वंश मे ग्वालियर राज्य के 18 वीं और 19 वीं शताब्दी में शासक शामिल हैंं।
सिंधिया राजवंश राणोजी सिंधिया, जो महाराष्ट्र के सातारा जिले में कान्हेरखेड गांव के पाटिल जानकोजीराव के पुत्र थे, द्वारा स्थापित किया गया था। पेशवा बाजी राव के अंतिम वर्षों में मराठा महासंघ मजबूत शक्ती के रूप में उभरा। राणोजी 1726 में मराठा विजय अभियान के कार्यभारी थे। राणोजी ने 1731 में उज्जैन में अपनी राजधानी स्थापित की। उनके उत्तराधिकारि जयाजीराव, ज्योतिबाराव, दत्ताजीराव, जानकोजीराव, हादजी और और दौलतराव सिंधिया थे। ग्वालियर का सिंधिया राज्य में 18वीं सदी के उत्तरार्ध में एक प्रमुख क्षेत्रीय शक्ति बन कर उभरा और तीन एंग्लो - मराठा युद्ध में प्रमुख भूमिका निभाई। उन्होने राजपूत राज्यों पर अपना बोलबाला रखा और अजमेर के राज्य पर विजय प्राप्त की।1818 के तीसरे आंग्ल-मराठा युद्ध में अंग्रेजों के हाथों मराठा राज्यों की हार के बाद, दौलतराव सिंधिया ब्रिटिश भारत के भीतर एक रियासत के रूप में स्थानीय स्वायत्तता स्वीकार करने और अजमेर को अंग्रेज़ो को देने के लिए मजबूर हो गये। दौलतराव की मृत्यु के बाद, महारानी बैज़ा बाई ने साम्राज्य चलाया और ब्रिटिश सत्ता से बची रही, उसके बाद उनके गोद लिए हुए जानकोजी राव ने सत्ता संभाली। जानकोजी की मृत्यु 1843 में हुई और उनकी विधवा ताराबाई राजे सिंधिया ने सफलतापूर्वक स्थिति को यथावत बनाए रखा और जयाजीराव नामक बालक को गोद लिया।सिंधिया परिवार ने 1947 तक भारत की स्वतंत्रता तक ग्वालियर पर शासन किया। तब महाराजा जीवाजिराव सिंधिया ने भारत मे विलय के लिये स्वीकृति दे दी। ग्वालियर अन्य रियासतों के साथ विलय के साथ मध्य भारत का नया राज्य बन गया। जॉर्ज जीवाजिराव ने राज्यप्रमुख के रूप में 28 मई 1948 से 31 अक्टूबर 1956 तक कार्य किया, तब मध्य भारत का मध्य प्रदेश में विलय कर दिया गया।1962 में महाराजा जीवाजिराव की विधवा, राजमाता विजयाराजे सिंधिया लोकसभा के लिए निर्वाचित हुईं और इस प्रकार सिंधिया परिवार की चुनावी राजनीति में जीवन - यात्रा प्रारंभ हुई। वे शुरू मे कांग्रेस पार्टी की सदस्य थी, परन्तु बाद में भारतीय जनता पार्टी की एक प्रभावशाली सदस्य बन कर उभरीं। उनके पुत्र माधवराव सिंधिया 1971 में कांग्रेस पार्टी का प्रतिनिधित्व करते हुए लोकसभा के लिए निर्वाचित हुए और 2001 मे मृत्यु तक लोकसभा के सदस्य रहे। उनके पुत्र ज्योतिरादित्य सिंधिया भी अपने पिता की लोक सभा सीट पर कांग्रेस पार्टी के टिकट पर 2004 चुने गये।विजयाराजे की बेटियों ने भारतीय जनता पार्टी का समर्थन किया है। वसुंधरा राजे सिंधिया ने मध्य प्रदेश और राजस्थान से पाँच संसदीय चुनावों मे विजय पाई। 1998 के बाद के वाजपेयी सरकार के शासनकाल मे वसुंधरा ने कई अलग अलग मंत्रालयों का प्रभार संभाला। 2003 मे उन्होने राजस्थान में भारतीय जनता पार्टी का नेतृत्व करते हुये भारी बहुमत हासिल और राज्य की मुख्यमंत्री बनी। उसकी दूसरी बेटी, यशोधरा राजे सिंधिया ने मध्य प्रदेश के शिवपुरी से विधानसभा चुनाव लड़ा और 1998 और 2003 में विजय प्राप्त की। मध्य प्रदेश विधान सभा चुनावो में भाजपा की जीत पर, वे पर्यटन, खेल और युवा मामलों के लिए राज्य मंत्री बनी। वसुंधरा के पुत्र दुष्यंत सिंह ने 2004 में राजस्थान से लोकसभा में प्रवेश किया।
सिंधिया परिवार को परंपरागत रूप से राजा सिंधिया और पुराने मराठा वंश का वंशज माना जाता है। सिंधिया ने पेशवा की सेवा की है और डेक्कन के बहमनी सल्तनत के शिलेदार भी रहे।
आपटेकर, भुसे, देसाई, कुल्हर, कोल्हे, कुर्वासिन्दे,लोणीकरशिंदे,चालुक्यशिंदे, शेषशिंदें जटायु, जद्बुद्धे, जादे, जयसिन्धिया,रवीरावशिंदे डाबले, डोरगे, दुर्देसिन्धिया, नगवाडे, नेकुलसिन्धिया, नेकनामदार, नेभले, प्रतापसिन्धिया, भागलकर, भुरे, भोरे, भेड, मुंग, घाटे, मुके, मुंगेकर, मुगूल, टिङरे, विजयसिन्धिया, वालेकर, वाबले, शिशुपालसिन्धियया, सक्तपालसिन्धिया, सिताजासिन्धियया, भैरवसिन्धियया, महाकालसिन्धिया, मुलसिन्धियया, मुडे, पाइगुडे, घुले, जेधे और मते आदि।
दत्ताजीराव सिंधिया के वंशज ये महाराष्ट्र के श्रीगोंदा संस्थान में राजगधी चलाते रहे|और आज भी वही से आपनी पुर्खोंकी गदी संभाल रहे है|इनके वंशज रविंद्रराव/आबासाहेब शिंदे/सिंधिया आज भी अपने पुर्खों की तरह कार्यो में लगे हैं|
सिन्धिया परिवार की इसलिए आलोचना होती है कि उसने 1857 के भारत के प्रथम स्वतन्त्रता संग्राम में अंग्रेजों का साथ दिया था और झाँसी की रानी लक्ष्मीबाई को मरवाने में सिंधिया परिवार ने प्रमुख भूमिका अदा की थी। रानी के बलिदान होने के बाद अंग्रेजों ने तात्या टोपे को हिरासत में ले लिया और 1857 के स्वतन्त्रता के संघर्ष को पूरी तरह से कुचल दिया गया। 
हिन्दी की प्रसिद्ध कवयित्री सुभद्रा कुमारी चौहान ने इसी को कविता में बड़े सुन्दर ढंग से उकेरा है-
