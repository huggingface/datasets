नेगेरी सेमबिलान मलेशिया का एक राज्य है। यह प्रायद्वीपीय मलेशिया के पश्चिमी तट पर स्थित है। मलय भाषा में "सेमबिलान" का मतलब "नौ" और नेगेरी का अर्थ "नगरी" या "राज्य" होता है, यानि "नेगेरी सेमबिलान" का अर्थ "नौ ग्राम" है। यह उस समय पड़ा जब सुमात्रा द्वीप के पश्चिमी भाग से मिनंगकाबाऊ समुदाय के लोगों ने यहाँ आकर नौ गाँव बसाये। नेगेरी सेमबिलान के लोगों के चहरों में आज भी मिनंगकाबाऊ नैन-नक्श झलकते हैं। 
अधिकतर मलेशियाई राज्यों में एक ही राजपरिवार से आने वाला सुल्तान औपचारिक राजाध्यक्ष होता है, लेकिन नेगेरी सेमबिलान में समय-समय पर राज-मुखियाओं का एक गुट आपसी सहमति से अपने में से किसी एक को राज्य का यामतुआन बेसर चुनता है। मलेशिया में कुछ राज्यों को औपचारिक अरबी भाषा के नाम भी दिये जाते हैं और नेगेरी सेमबिलान का नाम "नेगेरी सेमबिलान दार-उल-ख़ुसूस" है, यानि "नेगेरी सेमबिलान, विशेष स्थान"।
