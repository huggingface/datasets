फ़नेन, अपने क्षेत्रफ़ल 3099,7 कि.मी² के साथ डेनमार्क का तीसरा बड़ा द्वीप है। इससे बड़े द्वीप हैं ज़ीलैंड और वेंडसिज़ल थाई। यह विश्व का 163वां बड़ा द्वीप है। यह देश के मध्य भाग में स्थित है और यहां की जनसंख्या 466,284 है। यहां का प्रमुख नगर है ओडेन्स जो सागर से यदा-कदा प्रयोग की जा रही नहर से जुड़ा है। शहर का शिपयार्ड मुख्य ओडेन्स शहर के बाहर स्थित है। 
प्रशासनिक रूप से फ़नेन दक्षिणी डेनमार्क का भाग है। 1970 से 2006 तक फ़नेन द्वीप फ़नेन काउण्टी का सबसे बड़ा भाग रहा था, जिसके अलावा इसमें कई अन्य छोटे द्वीप भी आते थे।
