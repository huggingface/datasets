स्टार प्लस भारत के सर्वाधिक देखे जाने वाले मनोरंजन चैनलों में से एक है और ये स्टार टीवी नेटवर्क का भाग है। स्टार प्लस के अधिकांश कार्यक्रम पारिवारिक पृष्ठभूमियों पर बने होते हैं जिनमें अधिकांशतः एक महिला मुख्य भूमिका में होती है। वर्ष 2000 ई° में स्टार प्लस द्बारा कई नए कार्यक्रमों का प्रसारण किया गया जिसनें भारतीय टेलिविज़न जगत में एक क्रान्ति सी ला दी। स्टार प्लस पिछले 14 वर्षों से लगातार भारत का सर्वाधिक देखा जाने वाला चैनल है।
एक अंग्रेज़ी चैनल के रूप में 21 फरवरी 1992 में शुरू हुआ। तब यह अमेरिकी धारावाहिक को अंतर्राष्ट्रीय में प्रसारित करता था। यह भारत में ज़ी टीवी के साथ मिल कर हिन्दी चैनल के रूप में विकसित हुआ। लेकिन एक समाचार कंपनी ने इस चैनल को खरीद लिया। उसके बाद ज़ी टीवी और स्टार प्लस के मध्य का रिश्ता समाप्त हो गया और स्टार प्लस ने अपना स्वयं का ही हिन्दी धारावाहिक दिखाना शुरू कर दिया। इसका 81% लाभ अमेरिकी कंपनी फॉक्स एंटर्टेंमेंट समूह के पास जाता है।
