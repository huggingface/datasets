निर्देशांक: 21°21′N 81°07′E / 21.35°N 81.12°E / 21.35; 81.12
नगर पंचायत परपोड़ी भारत देश के छत्तीसगढ़ राज्य के बेमेतरा जिले में स्थित है। परपोड़ी नगर एक हरा भरा नगर है। 28 मई 2003 को नगर पंचायत का दर्ज़ा मिला। यह राजा परपोड़ी" के नाम से प्रसिद्ध हैं। 14 जनवरी 2012 से पहले यह नगर दुर्ग जिले के अंतर्गत था पर अब यह छत्तीसगढ़ राज्य के नवघोषित 9 जिलो में से एक बेमेतरा जिले में हैं | नए बेमेतरा जिले के अंतिम छोर पर अवस्थित यह नगर जो 5 किलोमीटर के बाद राजनांदगांव जिले की सीमा को छूती हैं। यहाँ के राजा गोंड वंशी थे और 'जमींदार' कहलाने लगे। वास्तव में ये अपने अपने गढ़ के राजा होते थे।नगर का तहसील व विकासखंड "साजा" नगर हैं जो परपोड़ी से 20 किलोमीटर उत्तर में स्थित हैं।
परपोड़ी नगर, बेमेतरा ज़िला मुख्यालय से दक्षिण दिशा में 52 किलोमीटर पर है। यह नगर भौगोलिक दृष्टीकोण से अक्षांश: 21°35'30" उत्तर और देशान्तर : 81°12'21" पूर्व पर स्थित हैं, सम्पूर्ण नगर का क्षेत्रफल _____ वर्ग किलोमीटर है यहां की अधिकांश भूमि लेटेराईट मिट्टी से युक्त समतलीय कठोर मैदान है, कुछ स्थानों पर दक्षिण दिशा की ओर काली मिट्टी देखने को मिलती हैं। सन 1999 में भारतीय केन्द्रीय खनिज उत्खनन विभाग के द्वारा चलाये जा रहे सर्वे में लगभग 50 वैज्ञानिको की टीम ने हजारों फीट भूमि का उत्खनन कर भिन्न भिन्न स्तर पर सर्वेक्षण के दौरान उपयुक्त मात्रा में लौह खनिज मिलने की संभावनाए जताई हैं। वर्तमान में उत्खनित स्थल पर पानी का एक अच्छा स्रोत प्राप्त हुआ हैं जिसका पुरे नगर में पेयजल आपूर्ति के साथ अन्य बहुउपयोग किया जा रहा हैं |नगर के दक्षिण पश्चिम स्थित दर्री तालाब में वर्ष भर पानी रहता हैं, पूर्व की सीमाओ में संयुक्त केशरी-बंधवा तालाब व उत्तर में बावा तालाब तथा पश्चिम में रानी तालाब में जल स्रोत उपलब्ध हैं, पूर्व में विगत 20 वर्ष पहले छिन्दी-रवार पर्याप्त मात्रा में उपलब्ध थी जिससे छिन्द का इस वृक्ष से निकलने वाला हल्का मादक पेय ताड़ी का उत्पादन होता था। यहाँ अरहर, तुअर, विभिन्न प्रकार की सब्जी की पैदावारी अधिक होती हैं तथा विशेष रूप से तिल, जिमीकंद होने की सम्भावना अधिक हैं व धान, सोयाबीन पर्याप्त मात्रा में पैदा होता है। पूर्व की भूमि काली मिट्टी की है परंतु पश्चिम में लाल मिट्टी पाई जाती हैं।
रायपुर - 68 किलोमीटर 
दुर्ग -- 55 किलोमीटर 
बेमेतरा -- 46 किलोमीटर
भिलाई - 53 किलोमीटर
कबीरधाम --58 किलोमीटर
राजनांदगांव -- 68 किलोमीटर 
बिलासपुर -- 140 किलोमीटर
भोपाल -- 630 किलोमीटर
जबलपुर -- 302 किलोमीटर
नागपुर -- 281 किलोमीटर
एक प्रचलित किवदंती के अनुसार इस प्राचीन नगर का नामकरण अंतिम ज़मींदार लाल राजेंद्र सिंह की बुआ परमेश्वरी देवी के नाम पर हुआ हैं।राजनांदगांव गढ़ के अंतर्गत छत्तीसगढ़ में 33 जमीदारियो में से एक, ज़मींदारी केंद्र "राजा परपोड़ी " रहा हैं तत्कालीन प्रशासनिक व्यवस्थाओ के अनुसार यहाँ कभी कोर्ट - कचहरी से सम्बंधित आम फैसलों की सुनवाई की जाती थी, जहाँ आज भी उस प्राचीन रजवाड़े के क्षेत्र को कचहरी चौक कहते हैं।सन् 1940 के दशक में निर्मित नगर के पश्चिम दिशा में भव्य राजमहल एवं राम जानकी मंदिर का वैभव सम्पूर्ण अंचल में अपने प्राकृतिक अवस्थितता के चलते लगभग 20 किलोमीटर के गाँवों तक दिखाई देता हैं | इस नगर में आने वाला हर शख्स लालायित होकर रजवाड़े का अवश्य दर्शन करते हैं।यहाँ की जनसंख्या 2011 की जनगणना के आधार पर लगभग 6000 है, व कुल मतदाता 2107 हैं। प्रति सप्ताह सोमवार व शुक्रवार को साप्ताहिक बाज़ार लगता हैं, जिसमे आसपास के ग्रामीण काफी संख्या में खरीददारी करने आते हैं।...यहाँ हिन्दी और छत्तीसगढ़ी बोली जाती हैं। परपोड़ी नगर, साजा विधानसभा क्षेत्र के अंतर्गत है। क्षेत्र के विधायक लाभचंद बाफना भारतीय जनता पार्टी से हैं, नगर पंचायत के वर्तमान श्री दिलीप जैन हैं जो की भारतीय राष्ट्रिय कांग्रेस पार्टी से हैं।
कार्यालय नगर पंचायत - फोन -07821-292685 
डाकघर, फोन - 07821-234222/098939-60980
दुर्ग-राजनांदगांव ग्रामीण बैंक, फोन - 07821-292482
पुलिस थाना परपोड़ी, फोन - 09179277309
आई.टी.आई. परपोड़ी - 07821-292198
आपात स्थिति एम्बुलेंस - 108
http://www.bhaskar.com/article/CHH-OTH-1879435-2941533.html
