हिस्ट्री, जिसे पूर्व में द हिस्ट्री चैनल के नाम से जाना जाता था, एक अंतर्राष्ट्रीय सैटलाईट और केबल टीवी चैनल है जो ब्ल्यू कॉलर अमेरिकाना, गुप्त रहस्यों, सनसनीखेज खबरों वाले कार्यक्रम, स्युडोवैज्ञानिक और अपसामान्य घटनाओं वाले कार्यक्रमों का प्रसारण करता है। व्याख्या और टिप्पणियां प्रायः इतिहासकारों, विद्वानों, लेखकों, गूढ़ तथ्यों का अध्ययन करने वाले विद्वानों, ज्योतिषी और बाइबिल संबंधी विद्वानों द्वारा दी जाती हैं- साथ ही साथ गवाहों और/या उनके परिवारों एवम अनेकों ऐतिहासिक घटनाओं और व्यक्तियों के साथ साक्षात्कार और घटना का पुनः अभिनय प्रस्तुत किया जाता है।
हिस्ट्री चैनल का आरम्भ 1 जनवरी 1995 को किया गया था। इस चैनल के स्वामित्व अधिकार ए एंड ई टेलीविज़न नेटवर्क्स के पास हैं, जो हर्स्ट कारपोरेशन, डिज़्नी-एबीसी टेलीविज़न ग्रुप और एनबीसी यूनिवर्सल, का संयुक्त उद्यम है, यह संयुक्त राज्य अमेरिका, जर्मनी, ब्रिटेन, ऑस्ट्रेलिया, न्यू जीलैंड, पुर्तगाल, आयरलैंड, इजरायल, स्पेन, पोलैंड, इटली, तुर्की, द नीदरलैंड्स, बेल्जियम, रोमानिया और लैटिन अमेरिका में भिन्न-भिन्न रूपों में कार्य कर रहा है। 21 नवम्बर 2008 तक स्टार टीवी और एइटीएन इंटरनैशनल के मध्य एक सौदे के अंतर्गत दक्षिण एशिया में भी इसका नेटवर्क उपलब्ध था। संयुक्त राज्य अमेरिका में चैनल लगातार प्राइम टाइम की रेटिंग दे रहा था जो स्वयं ए एंड ई नेटवर्क से तुलनीय या उच्च था।
16 फ़रवरी 2008 को, प्रमुख अमेरिकी नेटवर्क पर इसके एक नए प्रतीक चिन्ह का पदार्पण किया गया। इस प्रतीक चिन्ह में इनके ट्रेडमार्क "H" अक्षर को पूर्ववत ही रखा गया है, बायीं ओर का त्रिभुज वाला आकार विज्ञापनों और कार्यक्रम के दौरान एनीमेशन और फ्लाई आउट के लिए प्ले बटन के रूप में कार्य करता है। 20 मार्च 2008 को, द हिस्ट्री चैनल ने अपने नाम में से "द" और "चैनल" को हटा दिया जिससे यह सिर्फ "हिस्ट्री" रह गया।
इसके कार्यक्रम कालों और विषयों की विस्तृत श्रृंखला को आच्छादित करते हैं, जबकि इन्हीं विषयों को एक ही विषय-वस्तु आधारित साप्ताहिक कार्यक्रम और रोजाना प्रसारित होने वाले लम्बे कार्यक्रमों के रूप में व्यवस्थित किया जाता है। यह चैनल 80 मिलियन से भी ज्यादा घरों में देखा जाता है। इसके विषयों में इतिहास, मध्यकालीन इतिहास, 19वीं, 20वीं और 21वीं शताब्दियां, आधुनिक प्रौद्योगिकी, ऐतिहासिक जीवनियां, अभौतिक विषय और आपदा परिदृश्य आदि शामिल होते हैं; इनमे से अधिकांश वृत्तचित्र एडवर्ड हेर्रमैन द्वारा वर्णित होते हैं। कई कार्यक्रम समकालीन संस्कृतियों और प्रौद्योगिकियों की भूतकाल से तुलना करते हैं, जबकि कुछ कार्यक्रम अधिक गोपनीय विषयों पर केन्द्रित होते हैं जैसे कुमंत्रणा सिद्धांत, धार्मिक विवेचना, यूएफओ से सम्बंधित अफवाहें या रियैलिटी टेलीविज़न. द हिस्ट्री चैनल एक सामूहिक कार्यक्रम सेव आवर हिस्ट्री का भी नेतृत्व करता है, जो इतिहास और ऐतिहासिक स्थलों तथा शिल्पकृतियों के संरक्षण के लिए समर्पित है, यह विचारधारा में नैशनल ट्रस्ट फॉर हिस्टॉरिक प्रिज़र्वेशन के सामान ही है किन्तु यह दोनों अलग-अलग हैं।
प्रायः उपहास में हिस्ट्री चैनल की ओर "द हिटलर चैनल" के नाम से भी संकेत किया जाता था, ऐसा इसके द्वारा विश्व युद्ध II की व्यापक कवरेज़ करने के कारण कहा जाता था। हाल ही में, इसके अधिकांश सैन्य विषय-वस्तु आधारित कार्यक्रम इसकी उप-निगमित संस्था में स्थानांतरित कर दिए गए हैं, जिसका नाम मिलेट्री हिस्ट्री है और अब इस नेटवर्क के प्रोग्राम इतिहास के विषयों की विविध श्रृंखला और परिकल्पित भविष्य संबंधी घटनाओं से सम्बंधित कार्यक्रमों का प्रसारण करते हैं।
इस संयुक्त राज्य आधारित नेटवर्क की आलोचना इसलिए भी हुई है कि यह अपनी अधिकांश कवरेज़ विशेषतः पश्चिमी विश्व और संयुक्त राज्य अमेरिका से सम्बंधित ऐतिहासिक विषयों पर ही करता है .
संयुक्त राज्य आधारित इसके नेटवर्क की प्राचीन या मध्ययुगीन काल के विपरीत अपेक्षाकृत हालिया इतिहास पर ही केन्द्रित होने के कारण भी आलोचना की गयी है।
स्टैनले कट्नर ने भी सन 2003 में विवादित श्रृंखला द मेन हू किल्ड केनेडी के प्रसारण के लिए इस नेटवर्क की आलोचना की थी; कट्नर उन तीन इतिहासकारों में से एक थे जिन्हें इस वृत्तचित्र की समीक्षा के लिए बुलाया गया था, जिसे चैनल ने अपना मानाने से इनकार कर दिया और फिर इसका प्रसारण कभी नहीं हुआ। दूसरी ओर, मॉडर्न मार्वल्स जैसे कार्यक्रम अपने द्वारा प्रस्तुत जानकारी की विस्तृत सूचना और उसकी मनोरंजक प्रस्तुति के लिए सराहे गए हैं। 
इस नेटवर्क की कुछ श्रृंखलाएं, जैसे आइस रोड ट्रकर्स, एक्स मेन और पॉन स्टार्स ने संयुक्त राज्य में रिकॉर्ड रेटिंग अर्जित की है, जबकि श्रृंखला की गैर-ऐतिहासिक प्रकृति के लिए इसकी आलोचना भी की गयी है। आलोचकों का यह तर्क है कि इस प्रकार के कार्यक्रमों में ऐतिहासिक मूल्य का सर्वथा अभाव था। 
द हिस्ट्री चैनल की एक वेबसाइट www.history.com, भी है जो अन्य कई विशेषताओं के साथ-साथ अनेकों सन्देश मंचों का कार्य भी देखती है जिसमे हिस्ट्री ऑफ क्रिस्चियेनिटी, WWII, द सिविल वार, ऑपरेशन इराकी फ्रीडम और करेंट इवेंट्स आदि शामिल हैं।
हिस्ट्री को कई बार गलती से, एक ऐसी ही स्वतंत्र स्वामित्व वाली, कनाडा की सेवा, हिस्ट्री टेलिविज़न समझ लिया जाता है। वास्तव में, वाक्यांश "नॉट अवेलेबल इन कनाडा" इस चैनल के शुरुआती वर्षों में इसके लिए वस्तुतः एक नारा बन गया था, ऐसा इसलिए हुआ था क्योंकि कनाडाई सिस्टम में आयातित अमेरिकी चैनलों के विज्ञापनों में इसका प्रयोग किया गया था, जैसे ऐ एंड ई ।
द हिस्ट्री चैनल ने भारत में अपना प्रसारण 2003 के अंत में शुरू कर दिया था जिसमें न्यूज़ कोर्प'स स्टार इसके बिक्री साझेदार के रूप में थे, 21 नवम्बर 2008 तक इसका प्रबंधन नैशनल जियोग्रैफिक द्वारा किया जा रहा था। 21 नवम्बर 2008 को द हिस्ट्री चैनल इण्डिया बंद हो गया और इसका स्थान फॉक्स हिस्ट्री एंड इंटरटेनमेंट ने ले लिया, जो भारत में उपलब्ध फॉक्स नेटवर्क का पहला चैनल था। एइटीएन और एस्ट्रो ऑल एशिया नेटवर्क्स का एक संयुक्त उद्यम सिंगापुर, हांगकांग, थाईलैंड, फिलिपीन्स, मलेशिया, इंडोनेशिया, वियतनाम और ब्रुनेई में 2007 के दूसरे या तीसरे तिमाही में द हिस्ट्री चैनल की शुरुआत करने वाला है और चीन और ताइवान में इसकी शुरुआत वर्ष के अंत तक होगी। कुछ अन्य एशियाई देश जैसे कि इसरायल और जापान में इस नेटवर्क का अपना संस्करण है। जापान, दक्षिण कोरिया और फिलिपीन्स के बाद, 1 सितम्बर 2008 को सिंगापुर और हांगकांग में हिस्ट्री चैनल एशिया की आधिकारिक शुरुआत कर दी गयी। 
सितम्बर 1997 में एक स्कैंडीनेवियन संस्करण की शुरुआत की गयी थी, जो प्रतिदिन एक एनालॉग वायासैट प्लेटफॉर्म से शुरुआत में 3 घंटे और बाद में 4 घंटे प्रसारित होता था। शुरुआत में यह टीवी1000 सिनेमा के साथ समय की साझेदारी करता था, बाद में इसे स्वीडेन के टीवी8 चैनल में स्थानांतरित कर नवम्बर 2004 तक इसका प्रसारण जारी रखा गया, नवम्बर 2004 में वायासैट ने नौर्डिक क्षेत्र में अपना स्वयं का हिस्ट्री चैनल, वायासैट हिस्ट्री, शुरू कर दिया और द हिस्ट्री चैनल को बंद कर दिया। 1 फ़रवरी 2007 को, द हिस्ट्री चैनल डेनमार्क, नौर्वे, फिनलैंड और स्वीडेन में तब फिर से चालू कर दिया गया जब इसका ब्रिटेन वाला संस्करण कैनल डिजिटल सैटलाइट प्लेटफॉर्म पर एक स्वतंत्र चैनल के रूप में प्रसारित होने लगा।
1 फ़रवरी 2007 को हिस्ट्री चैनल कैनल डिजिटल डीटीएच सैटलाइट पॅकेज पर नौर्वे, स्वीडेन, डेनमार्क और फिन लैंड के दर्शकों के लिए शुरू किया गया। यह चैनल, हिस्ट्री चैनल यूके, जो ऐ एंड ई का बीस्काईबी के साथ संयुक्त उद्यम है, के द्वारा शुरू किया जा रहा है। हालांकि यह अंग्रेजी में प्रसारित होगा, किन्तु फिर भी यह चैनल यूके संस्करण से अलग समय पर दिखाया जायेगा. उप-सहारा अफ्रीका और ग्रीस में पहले से ही इस द हिस्ट्री चैनल के अलग-अलग संस्करण हैं। द बायोग्राफी चैनल और क्राइम एंड इन्वेस्टिगेशन नेटवर्क भी नौर्डिक बाज़ार में उतारे जाने वाले हैं।
लैटिन अमेरिका n संस्करण 2001 में शुरू किया गया था। लैतिम अमेरिकी संस्करण की शुरुआत 2001 में की गयी थी। इसका स्वामित्व ऐ एंड ई नेटवर्क के पास है और इस क्षेत्र में यह एचबीओ लैटिन अमेरिका ग्रुप द्वारा नियंत्रित किया जाता है। यह संयुक्त राज्य के संस्करण वाले कार्यक्रमों का ही प्रसारण करता है, जो स्पैनिश लिखित भाषांतर के साथ स्पैनिश या अंग्रेजी में अनुवादित होते हैं। यह स्पैनिश में कुछ स्थानीय कार्यक्रमों के विकास में भी संलग्न है जो एल.ए. देशों हेतु और उन्ही के द्वारा बनाये जाते हैं। समस्त लैटिन अमेरिकी कार्यक्रम टॉम गोल्डेन और डिस्कवरी चैनल के पर्यवेक्षण में हैं, डिस्कवरी चैनल लैटिन अमेरिकी प्रसारण के लिए एचबीओ के लैटिन अमेरिका ग्रुप का प्रयोग करता है और टॉम गोल्डेन ए एंड ई टेलिविज़ंस में अंतर्राष्ट्रीय कार्यक्रमों के विशेष निर्माता हैं।
साँचा:History Showsसाँचा:A&E Television Networks
