जियांगनान या जिआंग नान चीन का एक भौगोलिक क्षेत्र है जो यांग्त्से नदी के अंतिम भाग में नदी से दक्षिण में पड़ता है। इसमें यांग्त्से नदी की डेल्टा का दक्षिणी हिस्सा भी आता है। इस इलाक़े में अधिकतर लोग वू चीनी भाषाएँ बोलते हैं। हालांकि जियांगनान का इलाक़ा चीनी के कुल क्षेत्रफल का 5% ही है, पिछले 1000 वर्षों से यह आर्थिक जीवन में चीन के सबसे विकसित क्षेत्रों में से एक रहा है। पिछले 15 वर्षों में यहाँ मोटर गाड़ियों, इलेक्ट्रोनिक और कपड़े बनाने के कारख़ाने बड़े पैमाने पर खड़े हुए हैं और दुनिया भर में निर्यात किया गया बहुत सा चीनी माल इसी क्षेत्र में बना होता है। भौगोलिक रूप से यह नदी-झरनों का इलाक़ा है और समुद्र के क़रीब है। यहाँ बहुत सी झीलें और दलदली क्षेत्र हैं। यहाँ की हवा नम रहती है और सर्दियों में बारिश का मौसम होता है।
चीनी भाषा में यांग्त्से नदी का नाम 'चांग जियांग' है और 'नान' शब्द का अर्थ 'दक्षिण' है। इसलिए 'यांग्त्से से दक्षिण' को 'जियांग नान' बुलाया जाता है।
