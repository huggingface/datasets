
सिंगापुर चांगी विमानक्षेत्र, चांगी अन्तर्राष्ट्रीय विमानक्षेत्र, या मात्र चाम्गी विमानक्षेत्र, सिंगापुर का मुख्य विमानक्षेत्र है। दक्षिण पूर्व एशिया में एक प्रधान विमानन केन्द्र के रूप में यह विमानक्षेत्र चांगी व्यापारिक केन्द्र से लगभग 17.2 कि॰मी॰ उत्तर-पूर्व दिशा में 13 कि॰मी2 विस्तार में स्थित है।
विमानक्षेत्र का संचालन एवं प्रबंधन चांगी एयरपोर्ट समूह द्वारा होता है। यह ], सिंगापुर एयरलाइंस, सिंगापुर एयरलाइंस कार्गो, स्कूट, एवं टाइगर एयरवेज़, वैलुएयर एवं जेट्ट8 एयरलाइंस के लिये गृह आधार का कार्य भी सुलभ करता है। मार्च 2012 के अनुसार चांगी विमानक्षेत्र 100 वायुसेवाओं क एलिये सुलभ है जो साप्ताहिक 6,100 उड़ानों द्वारा सिंगापुर को विश्व के 60 देशों के 220 शहरों से जोड़ती हैं। इसके अलावा यह विमानक्षेत्र क्वांन्टाज़ के लिये द्वितीयक हब है, जो सिंगापुर को ऑस्ट्रेलिया से यूरोप के बीच कंगारू मार्ग के लिये प्रमुख विराम केन्द्र का उद्देश्य हल करता है। क्वान्टाज़ इस विमानक्षेत्र से चलने वाली सबसे बड़ी वायुसेवा है जो 20 लाख यात्री वार्षिक आवागमन संपन्न करती है। यह विमानक्षेत्र जहां 28,000 से अधिक कर्मचारी कार्यरत हैं, सिंगापुर की अर्थव्यवस्था को एक महत्त्वपूर्ण सहायक है और S$45 लाख का लाभ सुलभ कराता है। 
चांगी विमानक्षेत्र में 3 यात्री टर्मिनल हैं जिनकी संयुक्त यात्री क्षमता 6.6 करोड़ प्रतिवर्ष है। टर्मिनल 1 1981 को आरंभ हुआ था, जिसके बाद 1990 में टर्मिनल 2 तथा 2008 में टर्मिनल 3 से प्रचालन सुलभ हुआ था। 26 मार्च 2006 को एक बजट टर्मिनल भी आरंभ हुआ था जो 25 सितंबर 2012 को बंद हो गया, तथा यहां अब 2017 तक तैया होने वाले टर्मिनल 4 का कार्य प्रगति पर है।
