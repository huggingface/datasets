तोम्स्क रूस के साइबेरिया में स्थित एक नगर है। यह तोम्स्क ओब्लास्त का प्रशासनिक केन्द्र है। यह नगर साइबेरिया के प्राचीनतम नगरों में से एक है तथा सन 2004 में इसकी 400वीं जयन्ती मनायी गयी। सन 2010 की जनगणना के अनुसार इसकी जनसंख्या 524,669  थी। यह नगर उशायका नदी के मुहाने के दोनों तटों पर टॉम और ऑब के संगम से 40 किमी दूर टॉम के पूर्वी भाग पर स्थित साइबीरिया का प्रधान नगर है। यह शिक्षा और व्यापार का केंद्र है। 1824 ई. में यहाँ सोने की खान का पता चला और धीरे धीरे यह बड़े नगर के रूप में विकसित हुआ। यहाँ की खानों में सोना समाप्त हो जाने से यह नगर अपना महत्व खो रहा है।
