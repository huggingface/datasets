राज़ 3 भारतीय हिन्दी फिल्म है। जिसका निर्माण महेश भट्ट और मुकेश भट्ट ने किया है। इसका निर्देशन विक्रम भट्ट ने किया है। इसमें मुख्य किरदार में इमरान हाशमी, बिपाशा बसु और ईशा गुप्ता हैं। यह फिल्म 7 सितम्बर 2012 को सिनेमाघरों में प्रदर्शित हुआ था।
शनाया शेखर जिसे एक बड़ी नायिका बनने का सपना होता है। उसका प्रेम एक निर्देशक आदित्य के साथ चलता रहता है। लेकिन उसका बड़ी अभिनेत्री बनने का सपना संजना के आने के बाद टूट जाता है। जो फिल्म और पुरस्कार उसके होते वह सभी संजना को मिल रहे थे। इस कारण वह एक तांत्रिक के पास जाकर काला जादू सीखती है। वह काला जादू कर उसे पागल साबित करती है। इसके बाद संजना के साथ कई प्रकार की घटनाएँ होती हैं। वह एक समारोह में जब वह अपने कमरे में रहती है तब उसके पानी से हाथ धोते समय वहाँ से बहुत से तिलचट्टे निकलते हैं। वह उसके कपड़ों के अन्दर घुस जाते हैं जिससे वह डर जाती है और अपने सारे कपड़े उतार कर बाहर भाग जाती है, जहाँ सभी पत्रकार और फिल्म से जुड़े लोग रहते हैं। लोगों को लगता है कि उसने अपने प्रचार के लिए इस तरह का कार्य किया है। उसके इस कृत्य के बाद उसे सभी निर्माता जो उसे अपने फिल्म में रखे होते हैं, फिल्म से निकाल देते हैं। शनाया इसके बाद उसे और तड़पाने के लिए भी विचार करती है। लेकिन आदित्य उसे बचा लेता है।
इसके लिए पहले जैकलिन फर्नांडीस को चुना गया था। एक काकरोच वाले दृश्य को करने से मना कर दिया। जिसमें उन्हें बिना कपड़ों के 300 लोगों के सामने जाना था। इसके बाद जन्नत 2 से अपने अभिनय शुरू करने वाली अभिनेत्री ईशा गुप्ता को इस किरदार के लिए लिया गया। डीनो मोरेय और कंगना राणावत जो इससे पहले राज के दो भाग में थे वह भी इसमें नहीं हैं। इसमें इमरान हाशमी को मुख्य किरदार के रूप में लिया गया है।
इसके प्रचार हेतु इसकी झलक रोहित शेट्टी की फिल्म बोल बच्चन के साथ प्रदर्शन के साथ ही थी। लेकिन इसके दृश्य के कारण इसे दिखाने की स्वीकृति मिलने में समय लग गया। इसके प्रचार के लिए बिपाशा बसु और ईशा गुप्ता सीआईडी में आए, जिसे 2 सितम्बर 2012 को दिखाया गया था।
राज 3 ने अपने पहले ही दिन में 10 करोड़ 50 लाख रुपए कि कमाई की। इसने कुल 970 मिलियन कि कमाई की।
