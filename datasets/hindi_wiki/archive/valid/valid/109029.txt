स्पर्श अस्पताल या स्पर्श हॉस्पीटल की स्थापना 2006 में डॉ शरण शिवराज पाटिल ने की। यह नारायण हेल्थ सिटी का एक अंग है। नारायण हेल्थ सिटी विश्व-विख्यात हृदय सर्जन डॉ देवी शेट्ठी की परिकल्पना का साकार रूप है। स्पर्श अस्पताल की स्थापना कम खर्च में सभी लोगों को विश्वस्तरीय स्वास्थ्य सुविधा देने की शर्त पर की गई। स्पर्श अस्पताल स्पर्श फाउंडेशन के अंतर्गत आता है जो नारायण हेल्थ सिटी का अलाभकारी अंग है।
स्पर्श अस्पताल एकाएक मीडिया की सुर्खियों में उस वक्त आया जब उसने नवंबर 2007 में बिहार की आठ हाथ-पैर वाली दो वर्षीय लड़की लक्ष्मी ततमा का सफल ऑपरेशन किया और उसे सामान्य जीवन जीने लायक बनाया. लक्ष्मी के मां-बाप सामान्य मजदूर थे और इस जटिल ऑपरेशन का खर्च उठाने में असमर्थ थे। ऐसे में स्पर्श अस्पताल के डॉक्टरों ने सत्ताइस घंटे तक चले सफल ऑपरेशन को मुफ्त में करके मानवता की मिसाल कायम की।
स्पर्श अस्पताल 19 से 25 अक्टूबर 2009 तक तीस विश्वविख्यात डॉक्टरों की टीम के साथ 200 बच्चों का मुफ्त में जटिल ऑपरेशन करने जा रहा है।
द हिंदू, मैगजीन, पृष्ठ संख्या-4,
www,sparshhospital.com
vachana@sparshhospital.com
