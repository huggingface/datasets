एयरपोर्ट्स काउन्सिल इन्टरनेशनल ) विश्व के विमानक्षेत्रों का एक अलाभार्थी वैश्विक व्यापार संघ है। इसमें 580 सदस्य हैं जो विश्व के 179 देशों एवं क्षेत्रों में 1650 विमानक्षेत्र चला रहे हैं। एसीआई प्राथमिक तौर पर सदस्य विमानक्षेत्र के हितों का प्रतिनिधित्व करती है एवं विमानक्षेत्र प्रबंधन एवं संचालन में व्यावसायिक मानकों के उत्थान के उद्देश्य हेतु कार्यरत है। इसका मुख्य उद्देश्य एक सुरक्षित एवं वातावरण उत्तरदायी वायु यातायात प्रणाली को जन-जन के लिये उपलब्ध कराना है। 
परिषद का प्रशासन एसीआई गवर्निंग बोर्ड के पास है। एसीआई विश्व मुख्यालय जेनेवा, स्विट्ज़रलैंड में स्थित था, किन्तु बाद में 2010 की जनरल असेम्बली के बाद इसे स्थानांतरित कर मॉन्ट्रियल, कनाडा में स्थापित किया गया। इसमें अन्तर्राष्ट्रीय नागर विमानन संगठन ब्यूरो भी शामिल है और एसीआई एयर ट्रांस्पोर्ट ऍक्शन समूह का सदस्य है।
2009 में, विश्वव्यापी विमानक्षेत्रों द्वारा 4.8 अरब आगमन एवं प्रस्थान करते यात्रियों को वायु सुविधा मिली, 7.98 करोड़ मीट्रिक टन कार्गो एवं 7.41 करोड़ विमान आवागमन संपन्न हुए। एसीआई के नियमित सदस्य विश्व के यात्री ट्रौफ़िक के 96 प्रतिशत के भागीदार हैं। ये सदस्य इसके अलावा व्यापारिक वायु सेवा देने वाले एक या अधिक नागरिक विमानक्षेत्र के स्वामी या संचालक भी हैं।
