अल-महराह प्रान्त यमन का एक प्रान्त है।
यह क्षेत्र कभी 'महराह सल्तनत' का हिस्सा हुआ करता था। यहाँ दक्षिणी अरबी भाषा की 'महरी' उपभाषा बोली जाती है।
अल-महराह का भूगोल पड़ोसी ओमान देश के ज़ोफ़ार प्रान्त से मिलता-जुलता है। उत्तर में 1,300 मीटर ऊंची चट्टानें और पहाड़ हैं और फिर रुब अल-ख़ाली का भयंकर रेगिस्तान है। ओमान की सरहद के पास समुद्री तट पर जून से सितम्बर तक मानसून की बारिशें आती हैं, जिन्हें स्थानीय लोग 'ख़रीफ़' कहते हैं। बारिशों के दौरान आमतौर पर शुष्क पहाड़ और तट पर हरयाली फैल जाती है। यमन का 'हउफ़​ राष्ट्रीय उद्यान' अल-महराह प्रान्त में ही स्थित है।
