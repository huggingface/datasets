एचटीटीपी कुकी एक प्रकार का जालस्थल द्वारा बची हुई स्मृति होती है, जो वेबसाइट को आपके बारे में जानकारी देती है। यह वेबसाइट द्वारा आपके कम्प्युटर पर डाला जाता है और यह अपने समय से स्वतः ही हट जाता है या आप भी इस जानकारी को हटा सकते है।
इसका उपयोग पहले केवल वेबसाइट संचार के लिए जून 1994 से शुरू किया गया। इसका उपयोग उस समय मुख्य रूप से वेबसाइट द्वारा किसी वस्तु को बेचने के लिए किया जाता था। बाद में इसका उपयोग वेबसाइट में खाता खोलने, आपकी जानकारी रखने, आदि कार्यों में किया जाने लगा।तीसरी वेबसाइट द्वारा संचित कुकी एक प्रकार का उपयोगकर्ता को जानने के लिए किया जाने लगा था। इसके लिए कई प्रकार के उपकरण है, जिससे यह कुकी आपके कम्प्युटर में संचित नहीं हो पाते।
यह कुकी किसी भी वेबसाइट पर जाने से वह वेबसाइट एक प्रकार का कुकी आपके कम्प्युटर पर डालता है, जब तक आप उस वेबसाइट को खोले रहते हो तब तक वह जानकारी वहीं रहती है। जैसे ही आप उसे हटा देते हो, वह अपने आप ही हट जाती है।
यह एक प्रकार का स्थायी कुकी होता है, जो आपके कम्प्युटर बंद करने के बाद भी या कई वर्षो तक भी रह सकता है। इस कुकी को समान्यतः एक वर्ष या उससे अधिक में रखा जाता है। जब भी आप उस वेबसाइट पर जाते हो कुकी के साथ तो यह जानकारी आपके द्वारा उस वेबसाइट में चले जाता है।
यह उस वेबसाइट के द्वारा डाला जाता है, जो 'https' में खुलता है। यह कुकी केवल https के द्वारा उस वेबसाइट को खोलने से ही यह जानकारी उस वेबसाइट को मिल सकती है। यह जानकारी गोपित होती है और सुरक्षित मानी जाती है।।
यह केवल http में ही खोले गए वेबसाइट द्वारा आपके कम्प्युटर में डाला जाता है। साथ ही यह केवल http में ही कार्य करता है। यदि आप सुरक्षित वेबसाइट https से वही वेबसाइट खोलेंगे तो यह जानकारी वेबसाइट को नहीं मिल पाएगी अर्थात यह कार्य नहीं करेगा।
इसका उपयोग मुख्य रूप से उपयोगकर्ता को याद रखने के लिए किया जाता है। किसी भी प्रकार के वेबसाइट से यदि कोई वस्तु को खरीदा जाता है तो यह उपयोगकर्ता के कम्प्युटर पर जानकारी डाल देता है और उसी के द्वारा खाता का भी उपयोग किया जाता है। एक वेबसाइट के पन्ने से दूसरे पन्ने पर जाने से यह हमे याद रखता है और सुविधा उपलब्ध करता है।
इससे आपके गोपनीयता को कई बार खतरा होता है। क्योंकि इसके द्वारा यह पता लगाया जा सकता है की आप कब किस वेबसाइट को देखे। यदि आप कहीं कोई अपनी जानकारी जैसे नाम, पता या कोई अन्य जानकारी डालते हैं, तो कई बार कुछ वेबसाइट उसे अपने पास रख लेते हैं। यह जानकारी वह किसी विज्ञापन कंपनी आदि को बेच देते हैं और वह कंपनी आपको विज्ञापन आदि के द्वारा परेशान करती हैं। इससे सुरक्षित रहने के लिए कई उपकरण भी उपलब्ध हैं।
कई वेबसाइट गोपनीयता और नियम व शर्ते जैसे पन्ने बना कर बताती है की वह किसी को भी आपकी जानकारी नहीं बेचेगी और वह जानकारी सुरक्षित है।
