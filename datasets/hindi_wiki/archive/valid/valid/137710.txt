कुरुक्षेत्र जिला भारत के उत्तरी राज्य हरियाणा के 21 जिलों में से एक है। कुरुक्षेत्र कस्बा हिन्दुओं का एक पावन स्थान, जिले का प्रशासनिक मुख्यालय है। जिले का कुल क्षेत्रफल 1682.53 वर्ग किमी है। जिले की कुल जनसंख्या 964231 है। यह जिला अम्बाला सम्भाग का एक भाग है।
जिले का नाम कुरुक्षेत्र के प्राचीन क्षेत्र के नाम से व्यत्पन्न हुआ, जिसका शाब्दिक अर्थ कुरुओं की भूमि है। यह माना जाता है कि पुराणों और महाभारत में वर्णित कुरुक्षेत्र युद्ध यहाँ हुआ था और कृष्ण ने युद्ध से पहले युद्ध के मैदान में अर्जुन को श्रीमद्भगवद्गीता का व्याख्यान किया था।
जिले का निर्माण 1973 में उस समय के करनाल जिला जिले से अलग करके किया गया। बाद में जिले के कुछ भागों का कैथल और यमुनानगर जिलों के निर्माण के समय स्थानांतरित कर दिया।
कुरुक्षेत्र जिले में दो उप-सम्भागों का समावेश है: थानेसर और पिहोवा। थानेसर उप-सम्भाग में में दो तहसिलें, थानेसर और शाहबाद और दो उप-तहसिल, लाडवा और बाबैन हैं। पिहोवा उप-खण्ड में पिहोवा तहसिल और इस्माईलाबाद उप-तहसिल शामील हैं। इस जिले के महत्वपूर्ण नगर कुरुक्षेत्र, थानेसर और पिहोवा हैं। पंजाब सीमा पर स्थित होने के कारण यहाँ बड़ी संख्या में सिख आबादी भी है।
2011 की जनगणना के अनुसार कुरुक्षेत्र जिले की कुल जनसंख्या 964,231 थी जो लगभग फ़िजी गणराज्य के समान अथवा संयुक्त राज्य अमेरिका के मोन्टाना प्रान्त के तुल्य है। इस प्रकार यह जिला भारत में आबादी में 452वें स्थान पर है। जिले का जनसंख्या घनत्व 630 प्रत्येक वर्ग किलोमीटर में निवासी है। 2001-2011 के दशक में इसकी जनसंख्या वृद्धि दर 16.81% रही। कुरुक्षेत्र में लिंगानुपात प्रति 1000 पुरुषों पर 889	महिलाएँ, और साक्षरता दर 76.7% है।
कुरुक्षेत्र विश्वविद्यालय की 1956 में कुरुक्षेत्र के एकात्मक आवासीय विश्वविद्यालय के रूप में स्थापना हुई। कुरुक्षेत्र के क्षेत्रीय अभियांत्रिकी महाविद्यालय जिसे बाद में इसका नाम राष्ट्रीय प्रौद्योगिकी संस्थान रखा गया।
साँचा:Hindu temples in Haryana
निर्देशांक: 29°58′12″N 76°51′00″E / 29.97000°N 76.85000°E / 29.97000; 76.85000
