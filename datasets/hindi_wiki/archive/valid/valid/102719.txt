नेपाल के प्रथम राष्ट्रपति श्री राम बरन यादव
डॉ॰ रामबरण यादव नेपाल के एक राजनेता है जो जुलाई, 2008 को नेपाल के प्रथम राष्ट्रपति निर्वाचित हुए। इसके पूर्व वे 1999 से 2001 तक स्वास्थ्य मंत्री तथा नेपाली कांग्रेस के महासचिव थे।
पेशे से डॉक्टर श्री यादव की उच्च-शिक्षा भारत में हुई है। यादव 1991-1994 की नेपाली कांग्रेस सरकार में स्वास्थ्य के लिए राज्य मंत्री थे। 1999 के चुनावों में वे प्रतिनिधि सभा के लिए चुने गए। श्री यादव नेपाल के पहले राष्ट्रपति के रूप में 21 जुलाई 2008 को एक मतदान के दूसरे दौर में निर्वाचित हुए। उन्होंने राष्ट्रपति के रूप में 23 जुलाई 2008 को शपथ ली। 

