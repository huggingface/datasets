तेजस एक्सप्रेस आधुनिक सुविधाओं वाली माध्यम तेज गति वाली भारतीय रेल की ट्रेन है। इसकी अधिकतम गति 180 किमी है। लेकिन अभी वर्तमान में ये 56 किमी की रफ़्तार से चल रही हैl इसका निर्माण रेल कोच फैक्ट्री, कपूरथला में हुआ है। पहली तेजस मुंबई और गोवा के बीच 22 मई को रेल मंत्री सुरेश प्रभु ने हरी झंडी दिखाई। 20 डिब्बों वाली ये देश की पहली ट्रेन हैं जिसके सभी डिब्बों में स्वचालित दरवाजे हैं। साथ ही हर डिब्बे में चाय व कोफ़ी की वेंडिंग मशीन लगी है, प्रत्येक सीट पर एलसीडी स्क्रीन और वाई-फाई की सुविधा है। तेजस में जानेमाने शेफ द्वारा तैयार मनपसंद खाना परोसा जाएगा। ट्रेन में पानी की कम खपत वाले बायो-वैक्यूम शौचालय हैं। शौचालय में टचलेस पानी का नल, साबुन डिस्पेंसर और हाथ सुखाने की मशीन लगाईं गई है।
