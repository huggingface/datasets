निर्देशांक: 51°49′35″N 2°42′18″W / 51.826376°N 2.705028°W / 51.826376; -2.705028
मॉनमाउथ गोल्फ़ क्लब एक 18 होल गोल्फ़ क्लब है जो मॉनमाउथ की सीमा के पास डिक्सटन गाँव के निकट स्थित है। गोल्फ़ कोर्स ऊँची ज़मीन पर शहर के पूर्व में स्थित है। यहाँ से वेल्श पहाडियाँ, डीन के वन व वेई घाटी दिखती है। क्लब सम्पूर्ण वेल्स में "सुंदरतम गोल्फ़ कोर्स में से एक" होने का दावा करता है। क्लब में छोटे खेल के लिए बना एक अभ्यास क्षेत्र और एक नौ होल व हरी घास वाला अभ्यास क्षेत्र भी है। अन्य सुविधाओं में यहाँ एक क्लब हाउस, बार और दुकान शामिल हैं।
मॉनमाउथ गोल्फ़ क्लब का 25 जून 1896 को किंग्स हेड होटल, मॉनमाउथ, में आयोजित हुई एक बैठक में गठन किया गया था व शुरुवात में इसको स्थापित करने का स्थल प्रायरी फ़ार्म था, परन्तु यह गोल्फ़ के लिए अनुपयुक्त साबित हुआ। क्लब इसके समाधान के लिए वौक्सहॉल फील्ड्स स्थानांतरित हो गया और वहाँ वौक्सहॉल गोल्फ़ क्लब और उसके कोर्स पर अधिकरण कर लिया। 1903 में क्लब हँड्रे एस्टेट स्थानांतरित हो गया और 1905 में यह ट्रॉय फ़ार्म में पुनः स्थापित किया गया।
शुरुवाती वर्षों में क्लब के सदस्यों की संख्या 30 से 40 के बीच थी, जो अपेक्षा से कम थी। सदस्यों की संख्या कम इसलिए थी क्योंकि गर्मियों के मौसम में उगने वाली लंबी घास से क्लब छुटकारा नहीं पा सका था। यह इसलिए था क्योंकि जो मैदान गोल्फ़ कोर्स के लिए किराये पर दिया जाता था, उसके मालिक कोर्स के लिए किराया प्राप्त करने के साथ-साथ फ़ेयरवे से सूखी घास का उत्पादन भी करना चाहते था। कोर्स में से लंबी घास काटने के कारण ज़मींदार और क्लब के सदस्यों के बीच एक विवाद उत्पन्न हो गया और ज़मींदार ने इस तर्काधार के साथ कि क्लब के सदस्यों ने अनुबंध का उल्लंघन किया है, स्थानीय प्राधिकरण में क्लब की शिकायत कर दी। यह मामला अदालत तक गया और अंततः 1910 में उच्च न्यायालय ने क्लब के पक्ष में फ़ैसला सुनाया। परन्तु, इस लंबी घास की समस्या से उत्पन्न हुए विवाद के कारण 1912 में कोर्स को बंद करना पड़ा। क्लब को पुनः खोलने के कई प्रयास किए गए परन्तु 1920 तक यह सभी प्रयास व्यर्थ साबित हुए। 1920 में क्लब सुधार के साथ अपने वर्तमान स्थान डिक्सटन में बसाया गया।
