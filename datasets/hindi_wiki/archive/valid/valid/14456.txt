गुलाब खण्डेलवाल एक भारतीय कवि हैं।
महाकवि गुलाब खंडेलवाल का जन्म अपने ननिहाल राजस्थान के शेखावाटी प्रदेश के नवलगढ़ नगर में 21 फ़रवरी सन्‌ 1924 ई. को हुआ था। और उनका देहान्त 02 जुलाई 2017 को अमरीका में हुआ। उनके पिता का नाम शीतलप्रसाद तथा माता का नाम वसन्ती देवी था। उनके पिता के अग्रज रायसाहब सुरजूलालजी ने उन्हें गोद ले लिया था। उनके पूर्वज राजस्थान के मंडावा से बिहार के गया में आकर बस गये थे। कालान्तर में गुलाबजी प्रतापगढ़, उ.प्र. में कुछ वर्ष बिताने के पश्‍चात अमेरिका के ओहियो प्रदेश में निवास करने लगे। वे प्रतिवर्ष भारत आते रहते थे। 
श्री गुलाब खंडेलवाल की प्रारम्भिक शिक्षा गया में हुई तथा उन्होंने काशी हिन्दू विश्वविद्यालय से 1943 में बी. ए. किया। काशी विद्या, काव्य और कला का गढ़ रहा है। अपने काशीवास के दौरान गुलाबजी बेढब बनारसी के सम्पर्क में आये तथा उस समय के साहित्य महारथियों के निकट आने लगे। वे वय में कम होने पर भी उस समय के साहित्यकारों की एकमात्र संस्था प्रसाद-परिषद के सदस्य बना लिये गये जिससे उनमें कविता के संस्कार पल्लवित हुए। 
साहित्य गोष्ठियों में वे बेढब बनारसी, मैथिलीशरण गुप्त, निराला, बाबू श्यामसुन्दर दास, पं॰ रामचन्द्र शुक्ल, आचार्य विश्वनाथ प्रसाद मिश्र, पं॰ श्रीनारायण चतुर्वेदी, राय कृष्णदास, पं॰ सीताराम चतुर्वेदी, आचार्य नन्ददुलारे वाजपेयी, पं॰ अयोध्यासिंह उपाध्याय 'हरिऔध' आदि से मिलने का अवसर पाने लगे। वे इन गोष्‍ठियों में कविता सुनाते तो गुरुजन-मंडली उन्हें शुभाशीष से सींचती.
अपनी कविताओं से लोकमानस को अपनी ओर आकर्षित करते हुये उनकी साहित्यिक मित्रमंडली तथा शुभचिन्तकों का दायरा बढने लगा। सर्वश्री हरिवंश राय बच्चन, आचार्य विश्वनाथ प्रसाद मिश्र, सुमित्रानन्दन पन्त, महादेवी वर्मा, आचार्य हजारी प्रसाद द्विवेदी, कन्हैयालाल मिश्र प्रभाकर, डॉ॰ रामकुमार वर्मा, आचार्य सीताराम चतुर्वेदी, न्यायमूर्ति महेश नारायण शुक्ल, प्राचार्य विश्वनाथ सिंह, माननीय गंगाशरण सिंह, शंकरदयाल सिंह, कामता सिंह 'काम' आदि इनके दायरे में आते गये।
मित्र मंडली में कश्मीर के पूर्व युवराज डॉ॰कर्ण सिंह, डॉ॰ शम्भुनाथ सिंह, आचार्य विश्वनाथ सिंह, डॉ॰ हंसराज त्रिपाठी, डॉ॰ कुमार विमल, प्रो॰ जगदीश पाण्डेय, प्रो॰ देवेन्द्र शर्मा, श्री विश्वम्भर ’मानव’, श्री त्रिलोचन शास्त्री, केदारनाथ मिश्र ’प्रभात’, भवानी प्रसाद मिश्र, नथमल केड़िया, शेषेन्द्र शर्मा एवं इन्दिरा धनराज गिरि, डॉ॰ राजेश्वरसहाय त्रिपाठी, पं॰ श्रीधर शास्त्री, विद्यानिवास मिश्र, अर्जुन चौबे काश्यप आदि के नाम विशेष उल्लेखनीय है। कवि गुलाब अंतर्राष्ट्रीय हिंदी समिति के अध्यक्ष पद पर भी रह चुके थे|
पूर्ववर्ती व्यक्तित्व का प्रभाव	 	1. तुलसीदास	2. शेक्सपीयर	3. कबीर
समकालीन व्यक्तित्व का प्रभाव	1. काव्यगुरू नारायणानन्द सरस्वती	2. कवीन्द्र रवीन्द्रनाथ ठाकुर	3. महात्मा गांधी	4. निराला
	महाकवि गुलाब खंडेलवाल की कुछ पुस्तकें महाविद्यालयों के शिक्षण-पाठ्यक्रमों में भी रह चुकी हैं जो इस प्रकार हैं -
	1. ’आलोक-वृत्त’- खंडकाव्य- 1976 से उत्तर प्रदेश में इंटरमीडिएट बोर्ड में पाठ्‍यक्रम में स्वीकृत है।	2. ’उषा’- महाकाव्य - मगध विश्वविद्यालय के बी.ए. के पाठ्‍यक्रम में 1968 से कई वर्षों तक रहा। 	3. ’कच-देवयानी’-खंडकाव्य- मगध विश्वविद्यालय के बी. ए. कोर्स में था।	4. ’आलोक-वृत्त’-खंडकाव्य- 1976 से मगध विश्वविद्यालय के बी. ए. के कोर्स में था।
	1. 1979 में उत्तर प्रदेश हिन्दी साहित्य सम्मेलन ने उन्हें सम्मानित किया तथा 	2. 1989 में अखिल भारतीय हिन्दी साहित्य सम्मेलन, प्रयाग ने तत्कालीन अध्यक्ष डॉ॰ रामकुमार वर्मा के कर-कमलों द्वारा साहित्य-वाचस्पति की सर्वोच्च उपाधि से सम्मानित किया।	3. 1997 में गुलाबजी की दो पुस्तकों ’भक्ति-गंगा’ तथा ’तिलक करें रघुबीर’ का उद्‍घाटन माननीय राष्ट्रपति श्री शंकरदयाल शर्मा के कर-कमलों द्वारा हुआ।	4. 2001 में इटावा में श्री मुरारी बापू, उत्तर प्रदेश के तत्कालीन गवर्नर विष्णुकान्त शास्त्री, पूर्व अटर्नी जनरल श्री शान्तिभूषण तथा उत्तर प्रदेश के पूर्व मुख्यमंत्री श्री मुलायम सिंह यादव -चारों ने मिलकर गुलाबजी को सम्मानित किया जिसपर मुरारी बापू ने कहा, "आज धर्म, शासन, राजनीति और कानून ने एक साथ आपको सम्मानित किया है।"
	1. 1985 में काव्य-सम्बन्धी उपलब्धियों के लिये बाल्टीमोर नगर की मानद नागरिकता प्रदान की गयी।	2. 6 दिसम्बर 1986 में राजधानी वाशिंगटन डी. सी. में विशिष्‍ट कवि के रूप में सम्मानित किया गया। उक्त दिवस को मेरीलैन्ड के गवर्नर ने सम्पूर्ण मेरीलैन्ड राज्य में तथा बाल्टीमोर के मेयर ने बाल्टीमोर नगर में हिन्दी दिवस घोषित किया।	3. 26 जनवरी 2006 में अमेरिका की राजधानी वाशिंगटन डी. सी. में अमेरिका और भारत के सम्मिलित तत्त्वावधान में आयोजित गणतन्त्र-दिवस समारोह में मेरीलैंड के गवर्नर द्वारा कवि-सम्राट की उपाधि से अलंकृत किया गया।
महाकवि गुलाब खंडेलवाल के काव्य पर हुये शोध -	सर्वप्रथम एम. ए. का शोध-निबन्ध मगध विश्वविद्यालय से मुकुल खंडेलवाल ने प्रस्तुत किया था। उसके बाद श्री हंसराज त्रिपाठी के निर्देशन में दो शोध-निबन्ध अवध विश्वविद्यालय से हुये.	गुलाब खंडेलवाल के काव्य पर विभिन्‍न विश्वविद्यालयों में हुये शोध पर निम्नलिखित विद्यार्थियों को पी. एच. डी. की उपाधि प्रदान की गई	1. सागर विश्वविद्यालय, मध्य-प्रदेश से यशवन्त सिंह को 1966 में	2. मगध विश्वविद्यालय, बिहार से रवीन्द्र राय को 1985 में	3. मेरठ विश्वविद्यालय, उत्तर प्रदेश से विष्णुप्रकाश मिश्र को 1992 में	4. रुहेलखंड विश्वविद्यालय, उत्तर प्रदेश से पूर्ति अवस्थी को 1994 में	5. महात्मा ज्योतिबा फुले विश्वविद्यालय, उत्तर प्रदेश से स्नेहकुमारी कनौजिया को 2006 में	6. कुरुक्षेत्र विश्वविद्यालय, हरियाणा से डॉ॰ रमापति सिंह के निर्देशन में हुये एक शोध को 2008 में		उपर्युक्त शोध उनके समग्र साहित्य पर हुये हैं। गुलाबजीका काव्य-संसार बहुत विशाल है। अब आवश्यकता है कि उनके ग़ज़ल-साहित्य, गीति-काव्य, प्रबन्ध-काव्य, प्रसंगगर्भत्व, छन्दविधान, भाषा-प्रयोग, नाट्य-साहित्य, नूतन प्रयोग आदि पर अलग-अलग शोध किये जायें तभी उनके साथ न्याय हो सकता है।
गुलाबजी के काव्य पर मिले विभिन्न पुरस्कार -	छः पुस्तकें हिन्दी संस्थान द्वारा पुरस्कृत हुईं - 	1. उषा - उत्तर प्रदेश द्वारा पुरस्कृत- 1967 में 	2. रूप की धूप - उत्तर प्रदेश द्वारा पुरस्कृत- 1971 में	3. सौ गुलाब खिले - उत्तर प्रदेश द्वारा पुरस्कृत- 1975 में	4. कुछ और गुलाब - उत्तर प्रदेश द्वारा पुरस्कृत- 1980 में	5. अहल्या - उत्तर प्रदेश द्वारा विशिष्ट पुरस्कार- 1980 में	6. अहल्या - श्री हनुमान मन्दिर ट्रस्ट, कलकत्ता, अखिल भारतीय रामभक्ति पुरस्कार - 1984 में	7. आधुनिक कवि,19 - बिहार सरकार द्वारा, साहित्य सम्बन्धी अखिल भारतीय ग्रन्थ पुरस्कार 1989 में	8. हर सुबह एक ताज़ा गुलाब - उत्तर प्रदेश द्वारा निराला पुरस्कार - 1989 में
गुलाबजी अखिल भारतीय हिन्दी साहित्य सम्मेलन, प्रयाग के अध्यक्ष पद पर लगातार छः बार निर्विरोध चुने गये थे । वे महामना मदन मोहन मालवीय द्वारा स्थापित भारती परिषद के भी अध्यक्ष रह चुके थे।
	 गुलाबजी आजीवन अपनी मौलिक उद्भावनाओं से भारती के भंडार को समृद्ध करते रहे। उन्होंने अपना लक्ष्य यही निर्धारित किया-"गंध बनकर हवा में बिखर जायँ हमओस बनकर पँखुरियों से झर जायँ हमतू न देखे हमें बाग में भी तो क्यातेरा आँगन तो खुशबू से भर जायँ हम	साहित्य के क्षेत्र में गुलाबजी के अवदान को नकारा नहीं जा सकता. उनका यह अवदान दो प्रकार का है। न सिर्फ़ उन्होंने उत्कृष्‍ट साहित्य की रचना ही की है बल्कि आनेवाली पीढ़ियों के लिये पगडंडियाँ भी बनाकर छोड़ी हैं। वे काव्य की अनेक विधाओं के प्रथम प्रणेता रहे हैं जिनका संक्षेप में उल्लेख इस प्रकार है -
दोहा बहुत पुराना छन्द है किन्तु आधुनिक हिन्दी में बिहारी जैसे श्रृंगार के तथा डिंगल कवि सूर्यमल्ल जैसे वीररस के दोहे सर्वप्रथम गुलाबजी ने ही प्रस्तुत किये. उच्च कोटि की भावप्रवणता तथा भाषा का कसाव तथा प्रवाह कवि के सामर्थ्य के द्योतक हैं।
गुलाबजी ने अंग्रेज़ी के सॉनेट रूप का हिन्दी में प्रथम बार 1941 में प्रयोग किया। अनजान लोगों ने त्रिलोचन शास्त्री को सॉनेट के प्रवर्तक का नाम दे दिया. किसी ने शास्त्रीजी की पुस्तक खोल कर देखने का कष्‍ट भी नहीं किया कि वह गुलाबजी की पुस्तक के कितने समय बाद छपी थी तथा जिन्हें सॉनेट कहा जा रहा है वे सॉनेट की कसौटी पर खरे उतरते भी हैं या नहीं. सॉनेट केवल छन्द नही, अभिव्यक्ति की एक विधा है। केवल चौदह पंक्तियों की कविता सॉनेट नहीं हो जाती, पंक्‍तियों में विशेष प्रकार से तुकान्त का निर्वाह तथा अन्तिम दो पंक्तियों में भाव का समाहार भी होना चाहिये. त्रिलोचन शास्त्री की कविता में इन दोनों प्रमुख लक्षणों का अभाव होने से वे सॉनेट थे ही नहीं. गुलाबजी ने सॉनेट को इतना साध लिया था कि गाँधीजी के देहावसान के समाचार से मर्माहत होकर दो रातों में 46 सॉनेटों की रचना कर डाली जो अविकल रूप से ’गाँधी-भारती’ के नाम से छपे. यद्यपि उनका सॉनेट को दिया गया हिन्दी नाम ’स्वानुभूति’ प्रचलित नहीं हो पाया पर सॉनेट सदा उनके लिये अभिव्यक्ति का स्वाभाविक प्रकार रहा। आजकल वे अंग्रेज़ी में कविता, ओड तथा सॉनेट लिख रहे हैं।
गुलाबजी ने हिन्दी ग़ज़लों का सर्वप्रथम 1971 में प्रवर्तन किया। यों तो इसे हिन्दी में ढालने का प्रयास काफ़ी समय से किया जा रहा था। किन्तु उर्दू की बहरों को हिन्दी भाषा में उतार लेने भर से हिन्दी ग़ज़ल नहीं बन जाती, हिन्दी की प्रतीक योजना, बिम्ब-विधान, आधारभूत दर्शन को भी इसमें गूँथना आवश्यक था। गुलाबजी ने इस संतुलन को साधा तथा हिन्दी भाषा के साथ उर्दू की आत्मा को भी ग़ज़ल में उतारा. जिस प्रकार छायावादी कवियों ने हिन्दी-साहित्य को, नई पदावली, अभिव्यक्ति के नये आयाम, भावों की सूक्ष्मता दी, उसी प्रकार गुलाबजी ने भी अपनी ग़ज़लों के प्रयोग से हिन्दी में नई संभावनाओं का विस्तार किया। आज ग़ज़ल हिन्दी की एक प्रचलित विधा है तथा इसका काफ़ी श्रेय भारती के इस मूक साधक को जाता है।	गुलाबजी द्वारा लिखी ग़ज़लों की चार में से तीन पुस्तकें उत्तर प्रदेश सरकार से पुरस्कृत हुईं. इस प्रकार गुलाबजी ने न केवल हिन्दी में ग़ज़ल लिख कर साहित्य को समृद्ध किया बल्कि अगले ग़ज़लकारों का मार्ग भी प्रशस्त किया।
	सभी छायावादी कवियों ने सुन्दर गीत लिखे पर तत्समबहुल शब्द-विन्यास तथा वायवीयता, अस्पष्टता तथा एकान्विती का अभाव आदि छायावादी दोषों से आच्छन्‍न इन गीतों के तार न तो लोक-मानस से जुड़ सके न गायन से. ये साहित्यिक गीत केवल कविता की एक शैली के रूप में ही ग्राह्य हो पाये. गायन के लिये अब भी मध्ययुगीन गीतों का सहारा लेना पड़ता था। इससे उत्प्रेरित होकर गुलाबजी ने गेय गीतों की परंपरा को पुनः स्थापित करने का प्रयास किया। इनके भक्ति-गीतों के संग्रह ’भक्ति-गंगा’ तथा ’तिलक करें रघुबीर’ का उद्‍घाटन 1997 में माननीय राष्ट्रपति श्री शंकरदयाल शर्मा के कर-कमलों द्वारा हुआ था। इन गीतों की भाषा सरल, भाव सघन तथा दर्शन गहन है। इनमें गेयता के साथ ही विशिष्‍ट तथा सामान्य - दोनों जनों को लुभाने की क्षमता है। संगीत में बद्ध होकर बहुत से गीतों ने गुलाबजी के प्रयोग की सार्थकता को प्रमाणित किया है। 	’गीत-बृन्दावन’, सीता-बनवास’, तथा ’गीत-रत्नावली’- इन तीन पुस्तकों में गुलाबजी ने कथा के तारतम्य को गेय गीतों में इस प्रकार बाँधा है कि उन्हें मंच पर गीति-नाट्य अथवा नृत्य-नाट्य के रूप में भी प्रस्तुत किया जा सकता है। इस प्रकार ये तीनों पुस्तकें प्रबंध भी हैं, मुक्तक भी; दृश्य हैं तथा श्रव्य भी, पाठ्य हैं तथा गेय भी. इनके कई गीत गाये तथा सराहे गये है तथा कई का मंच पर नृत्य के साथ प्रस्तुतिकरण भी हुआ है।	इन गीतों में कृष्ण, राधा, सीता तथा रत्नावली के चरित्रों को भी नये रूप में दर्शाया गया है।
’बलि-निर्वास’ मिश्र काव्य अथवा गीति-नाट्य का विरल उदाहरण है। इसने परवर्ती साहित्य को काफ़ी प्रभावित किया है। ’दिनकर’ की ’उर्वशी’ से काफ़ी पूर्व की इस रचना का अप्सरा प्रसंग द्रष्‍टव्य है।
इनके अतिरिक्त मसनवी, ओड, गड़ेरिये के गीत, प्रतीक-काव्य आदि विधाओं का सफल प्रयोग किया।
	अब प्रश्न है वे साहित्य की किस धारा, किस प्रवृत्ति का प्रतिनिधित्व करते हैं तो लगभग 70 वर्षों से कविता की उपासना करनेवाले कवि से यह तो आशा नहीं की जा सकती कि वह केवल एक प्रकार की ही कविता करेगा. गुलाबजी के भी हमें विभिन्न रूप देखने को मिलते हैं। वे प्रबन्धकार हैं तो ग़ज़लकार और गीतकार भी; छन्दबद्ध काव्य में सिद्धहस्त हैं तो छन्दमुक्‍त काव्य तथा हाइकू में भी उतना ही अधिकार रखते हैं।	खेमों में बँटी हुई दुनिया में स्वतन्त्रचेता गुलाबजी कभी प्रवाह के साथ नहीं चले, कभी किसी गुट या वाद का सहारा नहीं लिया। उन्होंने सदैव नूतन प्रयोग किये हैं तथा सदा प्रगति के पथ पर अग्रसर रहने से वे सच्चे अर्थों में प्रगतिवादी हैं।		पूर्ति मिश्र के अनुसार, "1940 से आजतक कदाचित्‌ ही कोई ऐसा, हिन्दी साहित्य का पाठक, सम्पादक या समीक्षक होगा जिसने अद्‍भुत्‌ साहित्य-स्रष्‍टा श्री गुलाब खंडेलवाल की चर्चा या प्रशंसा न की हो." 	आचार्य विश्वनाथ सिंह के शब्दों में - 	"महाकवि गुलाब खंडेलवाल, साहित्य की अजस्र मंदाकिनी प्रवाहित करनेवाले प्रथम कोटि के साहित्यकारों की पंक्ति में अग्रणी हैं। पिछले छः-सात दशकों से प्रयाग, दिल्ली, बंबई, कोलकाता, मद्रास, भारत, अमेरिका और कनाडा आदि देशों के साहित्यिक-सांस्कृतिक जीवन को गुलाबजी अपनी सारस्वत-साधना से गौरव-मंडित कर रहे हैं। अपनी निःसर्ग-सहज प्रतिभा के नवोन्मेष से उन्होंने काव्य की विविध विधाओं में नवीन क्षितिजों का उद्‌घाटन किया है। उनकी प्रत्येक पुस्तक काव्य में किसी न किसी नवीन विधा की स्थापना करती है। प्रकृति और प्रेम की स्वच्छन्द भावव्यंजना के गीत हों या देशभक्ति से अनुप्राणित सशक्त और प्रवाह्पूर्ण दोहे और सॉनेट, जीवन की मार्मिक अनुभूतियों से निःसृत ग़ज़लें, रुबाइयाँ और मुक्तक हों अथवा गम्भीर जीवन-दर्शन की विवृति करनेवाले खंडकाव्य, महाकाव्य और काव्यनाटक - सर्वत्र गुलाबजी की प्रतिभा काव्य के नये आयामों का अनुसंधान करती चलती है। ग़ज़ल जैसी उर्दू की मँजी हुई विधा में उन्होंने हिन्दी के स्वीकृत सौन्दर्यबोध का अभिनिवेश करके संयम और सुरुचि की वृत्तरेखा के भीतर मार्मिक अनुभूतियों की उपलब्धि की है। उनका ’सौ गुलाब खिले’ हिन्दी की अपनी कही जाने योग्य स्तरीय ग़ज़लों का पहला संकलन है। इसके बाद उन्होंने ’पंखुरियाँ गुलाब की’, ’कुछ और गुलाब’, ’हर सुबह एक ताजा गुलाब’ जैसी अन्य कृतियों में 365 ग़ज़लें लिखकर इस प्रयोग को पूर्णता तक पहुँचा दिया है। किशोर जीवन के रोमांटिक सौंदर्यबोध से यात्रा आरम्भ करके जहाँ उनकी साधना शाश्वत जीवन-मूल्यों के आलोकवृत्त में केन्द्रित हुई है, वहीं उनकी कला ने छायावाद की स्वीकृत अभिव्यंजना प्रणाली को मौलिक बिम्ब-विधान और विविध छन्द-प्रयोगों से नया सामर्थ्य प्रदान किया है। प्रतिभा के सत्त्व और अभिव्यंजना की समृद्धि के विचार से छायावाद के कवि-चतुष्टय के बाद, गुलाबजी हिन्दी के सबसे महत्त्वपूर्ण कवि हैं। 	. . .	अपने साहित्यिक कृतित्व से गुलाबजी ने बिहार, उत्तर-प्रदेश, बंगाल, राजस्थान और सुदूर केरल में ही नहीं विदेशों में भी ख्याति अर्जित की है। सुधी विद्वत्समाज से लेकर साधारण साहित्य-प्रेमियों तक उनके गीत और ग़ज़लें आकाशवाणी से प्रसारित और सुगम संगीतकारों द्वारा प्रचारित होकर जनता का कंठहार हो रही हैं; गुलाबजी की ग़ज़लों में काव्य के व्यंजन के साथ जो संगीत का स्वर है तथा उनके गीतों में जो सहजता है वह आजकल की पठ्‍य-अपठ्‍य हिन्दी कविता को काव्य की श्रव्यता प्रदान करने का सफल साधन है। उत्तरप्रदेश-सरकार ने उनकी छः रचनाओं - उषा, रूप की धूप, सौ गुलाब खिले, कुछ और गुलाब, हर सुबह एक ताज़ा गुलाब और अहल्या को पुरस्कृत करके कवि के साथ-साथ साहित्य-साधना को भी सम्मानित किया है।	. . .	पिछले दो दशकों में उन्होंने न केवल छन्दमुक्त रचना के विविध प्रयोग ही किये हैं, तुलसी, सूर, मीरा की भक्तिगीतों की धारा में प्रायः एक सहस्र गीतों का सृजन करके साहित्य से संगीत को पुनः जोड़ने का महान कार्य भी संपादित किया है। इसके अतिरिक्त गुलाबजी ने ’गीत-वृन्दावन’, ’सीता-वनवास’ तथा ’गीत-रत्नावली’ जैसे गीति-काव्यों की रचना करके राधा, सीता और रत्नावली के जीवन की त्रासदी को भी नये परिप्रेक्ष्य में प्रस्तुत किया है। इधर की ही लिखी हुई उर्दू मसनवी की शैली में उनकी नवीन रचना, ’प्रीत न करियो कोय’, हिन्दी के काव्य-साहित्य में एक नया आयाम जोड़ती है। जहाँ इस रचना द्वारा वे उर्दू के प्रमुख मसनवी-लेखक, मीर हसन और दयाशंकर ’नसीम’ की श्रेणी में आ गये हैं वहीं अपने भक्तिगीतों की सुदीर्घ श्रृंखला द्वारा उन्होंने कबीर, सूर, तुलसी और मीरा की परंपरा में अपना स्थान सुरक्षित करा लिया है।"
महादेवी वर्मा ने एक बार अफ़सोस जताते हुये कहा, "आपके साथ हिन्दीवालों ने न्याय नहीं किया!" उनके काव्य-पाठ को सुनकर वे बोलीं, "मेरे आँखों के सम्मुख एक-एक कर चित्र आते जा रहे थे।" स्पष्‍टतः उनका संकेत गुलाबजी के काव्य की बिम्बात्मकता की ओर था।
			-महाकवि निराला
			-श्री बेढब बनारसी
			-हरिवंश राय बच्चन
			-बेढब बनारसी
			-श्री विश्‍वम्भर ’मानव’
			-मैथिलीशरण गुप्त
			-हरिवंश राय बच्चन
			-मैथिलीशरण गुप्त
			-आचार्य विश्‍वनाथ प्रसाद मिश्र
			-महाकवि सुमित्रानंदन पंत
			-श्री विश्‍वम्भर ’मानव’
			-प्रो॰ देवेन्द्रनाथ शर्मा
			-पं हजारी प्रसाद द्विवेदी
			-कन्हैयालाल मिश्र ’प्रभाकर’
			-पद्मभूषण डॉ॰ रामकुमार वर्मा
-आचार्य सीताराम चतुर्वेदी
			-रायकृष्णदास
			-केदारनाथ मिश्र ’प्रभात’
			-त्रिलोचन शास्त्री
			-हरिवंश राय बच्चन
			-महादेवी वर्मा
			-श्री गंगाशरण सिंह 
			-जगदीश पांडेय 
			-शंकरदयाल सिंह 
			-साप्ताहिक ’आज’
			-पद्मभूषण पं॰ श्रीनारायण चतुर्वेदी
			-श्री गंगाशरण सिंह 
	 -रायकृष्णदास
			-पं. विश्‍वनाथ प्रसाद मिश्र
			-डॉ॰ कुमार विमल
			-पं. विष्णुकान्त शास्त्री 
			-डॉ कुँवर चन्द्रप्रकाश सिंह 
			-श्री महेश नारायण शुक्ल 
			-आचार्य विश्‍वनाथ सिंह
			-आचार्य विश्‍वनाथ सिंह
			-पं. अक्षयचन्द्र शर्मा
			-पद्मभूषण पं॰ श्रीनारायण चतुर्वेदी
			-डॉ॰ हंसराज त्रिपाठी 
			-डॉ॰ शम्भुशरण सिन्हा 
			-इंदुकांत शुक्ल 
			-Dr. कर्ण सिंह 
प्रसिद्ध ठुमरी गायिका डॉ अनीता सेन ने गुलाब जी की कुछ रचनाओं को अपना स्वर दिया है। 
इसके अतिरिक्त कोलकाता, भारत में उनके गीतों को बहुत से कलाकारों ने अपनी आवाज़ से सजाया है।
महाकवि गुलाब खंडेलवाल की पुस्तकें
