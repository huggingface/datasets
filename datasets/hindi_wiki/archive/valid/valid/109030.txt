निर्देशांक: 29°50′N 79°55′E / 29.84°N 79.92°E / 29.84; 79.92
विजयपुर भारत के उत्तराखंड राज्य के बागेश्वर जिले में स्थित एक पर्वतीय स्थल है। यह बागेश्वर-चौकोड़ी राजमार्ग पर बागेश्वर से 30 किमी और कांडा से 5 किमी की दूरी पर घने देवदार के जंगलों के मध्य स्थित है। यह 2050 मी की ऊंचाई पर स्थित है, और बर्फ से ढकी हिमालय की चोटियों, जैसे त्रिशूल, नंदा देवी और नंदा कोट इत्यादि के मनोरम दृश्यों के लिए जाना जाता है। विजयपुर में स्थित धौलीनाग मंदिर कुमाऊँ के प्रसिद्ध नाग मंदिरों में से एक है। बेणीनाग, कालीनाग, फेणीनाग, बासुकीनाग, पिंगलनाग और हरीनाग अन्य प्रसिद्ध मंदिर हैं।
धौलीनाग मंदिर विजयपुर पहाड़ी के शीर्ष पर स्थित है। मंदिर विजयपुर से पैदल दूरी पर है, और मुख्य रूप से नवरात्रि के दौरान भक्तों द्वारा भरा रहता है। पंचमी मेला यहाँ का एक बहुत प्रसिद्ध त्योहार है।
विजयपुर में चाय के बागान ब्रिटिश राज द्वारा बीसवीं सदी में स्थापित किये गये थे। बहुत बाद में, इन बागानों का विजय लाल शाह, जो एक गुजराती व्यापारी थे, के द्वारा अधिग्रहण कर लिया गया, जिन्होंने बाद में खुद के नाम पर नगर का नाम रख दिया था।
हिमालयन व्यू विजयपुर में एक अन्य स्थल है। विजयपुर-कभाटा रोड के तिराहे की दूसरी ओर स्थित इस स्थल से हिमालय पर्वतमालाओं के विहंगम दृश्य देखे जा सकते हैं।
विजयपुर राष्ट्रीय राजमार्ग 309A पर बागेश्वर से 30 किमी और कांडा से 5 किमी की दूरी पर स्थित है। विजयपुर तक जीप द्वारा पास के शहरों, जैसे कांडा, कोटमन्या या उड्यारी मोड़, से पहुंचा जा सकता है। इसके अतिरिक्त बागेश्वर, अल्मोड़ा, बेरीनाग और दिल्ली जैसे शहरों तक उत्तराखंड परिवहन निगम और केमू द्वारा बसें चलाई जाती हैं। यह कैलाश मानसरोवर के मार्ग पर स्थित है। 
धौलीनाग मंदिर
विजयपुर, बर्फबारी के बाद
चाय बागान, विजयपुर
एनएच 309A पर विजयपुर पर मील का पत्थर
कपकोट · कौसानी · गरुड़ · बागेश्वर · बैजनाथ · विजयपुर
अल्मोड़ा · उत्तरकाशी · उधम सिंह नगर · चमोली गढ़वाल · चम्पावत · टिहरी गढ़वाल · देहरादून · नैनीताल · पिथौरागढ़ · पौड़ी गढ़वाल · रुद्रप्रयाग · हरिद्वार 
