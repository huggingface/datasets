न्यूयॉर्क के अन्य विकल्प के लिए देखे न्यूयॉर्क 
न्यू यार्क अमेरिका का सबसे बड़ा और प्रमुख नगर है। यह न्यूयार्क राज्य में है, जो अमेरिका के उत्तरपूर्वी भाग में स्थित है।
न्यूयार्क नगर 1790 से अमेरिका का सर्वाधिक जनसंख्या वाला नगर है, जबकि न्यूयार्क का महानगरीय क्षेत्र विश्व के सर्वाधिक जनसंख्या वाले महानगरीय क्षेत्रों में से एक है। यह विश्व का एक प्रमुख महानगर है और विश्व व्यापार, वाणिज्य, संस्कृति, फैशन और मनोरंजन पर इसका बहुत प्रभाव है। संयुक्त राष्ट्र का मुख्यालय यहाँ स्थित होने के कारण यह अन्तर्राष्ट्रीय मामलों का भी एक प्रमुख केन्द्र है।
अटलांटिक की ओर मुख किए हुए विशाल बंदरगाह बाले इस महानगर में पाँच बरो हैं: ब्रॉन्क्स, ब्रुक्लिन, मैनहटन, क्वींस और स्टेटन द्वीप। नगर की अनुमानित जनसंख्या लगभग 82 लाख है, जो 790 वर्ग किलोमीटर के क्षेत्रफल में बसी हुई है, जो न्यूयार्क को अमेरिका का सर्वाधिक जनसंख्या घनत्व वाला नगर बनाता है। न्यूयार्क महानगरीय क्षेत्र की अनुमानित 1.88 करोड़ की जनसंख्या भी अमेरिका में सर्वाधिक है, जो 17,400 किमी2 क्षेत्रफल में बसी हुई है।
न्यूयॉर्क शहर, संयुक्त राज्य अमेरिका के पूर्वोत्तर में न्यू यॉर्क राज्य में वॉशिंगटन, डी॰ सी॰ और बोस्टन के बीच लगभग आधे रास्ते में स्थित है। हडसन नदी के मुहाने पर स्थित होने से, जोकि एक स्वाभाविक बंदरगाह की तरह कार्य करता हैं, और फिर अटलांटिक महासागर, ने शहर को एक व्यापारिक बंदरगाह के रूप में महत्वपूर्ण स्थान बना दिया। अधिकांश न्यूयॉर्क शहर लांग आइलैंड, मैनहट्टन, और स्टेटन द्वीप के तीन द्वीपों को मिला कर बनाया गया है।
हडसन नदी, हडसन घाटी के माध्यम से न्यू यॉर्क खाड़ी की ओर बहती है। न्यूयॉर्क शहर और ट्रॉय, न्यूयॉर्क के बीच नदी एक मुहाना बनती है। हडसन नदी अमेरिकी राज्य न्यू जर्सी को शहर से अलग करती है। हार्लेम नदी, पूर्वी और हडसन नदियों के बीच एक और ज्वारीय जलसंयोगी, ब्रोंक्स से मैनहट्टन को अलग करती है। ब्रोंक्स नदी, जो ब्रॉन्क्स और वेस्टचेस्टर काउंटी के माध्यम से बहती है, शहर की एकमात्र, पूर्ण रूप से ताजे पानी की नदी है।
शहर का कुल क्षेत्रफल 468.484 वर्ग मील है, जिसमें 302.643 वर्ग मील भूमि और 165.841 वर्ग मील जलक्षेत्र शामिल है। शहर का उच्चतम बिंदु स्टैटन द्वीप पर टॉड हिल है, जो समुद्र तल से 409.8 फीट ऊपर है।
न्यूयॉर्क को वैश्विक व्यापर का केंद्र माना गया है। 
केंद्रीय मेनहट्टन
एक वर्ल्ड ट्रेड सेंटर
स्वतंत्रता की प्रतिमा
संयुक्त राष्ट्र मुख्यालय
टाइम्स स्क्वायर
निचले मेनहट्टन
चीनाटौन, न्यूयॉर्क शहर
न्यूयॉर्क विश्वविद्यालय
न्यूयॉर्क पब्लिक लाइब्रेरी
सेंट्रल पार्क
कला के मेट्रोपोलिटन म्यूजियम
ब्रुकलिन ब्रिज
भारत स्क्वायर, जर्सी सिटी
बेथेस्डा फाउंटेन

लॉस एंजेलिस
ह्युस्टन
