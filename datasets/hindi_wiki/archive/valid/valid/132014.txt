
पौंगो पिगमीअसपौंगो ऍबेली
फ़ौनस ओकन, 1816 लोफोटस फ़िशर, 1813 मैक्रोबेट्स बिलबर्ग, 1828 सैटायरस लॅसन, 1840
ओरंगउटान एशिया में वर्तमान युग में पाया जाने वाला अकेला मानवनुमा है। यह सभी वृक्षवासी जानवरों में आकार में सबसे बड़े हैं और इनकी भुजाएँ सभी अन्य महाकपियों से लम्बी होती हैं। यह काफ़ी बुद्धिमान होते हैं और भिन्न प्रकार के औज़ार इस्तेमाल करते हैं। हर रात को यह डंडियों और पत्तों से अपने लिए एक शय्या-सी भी तैयार करते हैं। जहाँ अन्य महाकपियों के बाल ख़ाकी या काले होते हैं, वहाँ ओरंगउटानों के बाल लाल-से रंग के होते हैं।
ओरंगउटान इंडोनीशिया और मलेयशिया के जंगलों में पाए जाते हैं। इनकी दो उपजातियाँ हैं - बोर्नियाई ओरंगउटान और सुमात्राई ओरंगउटान । सुमात्राई ओरंगउटान अब बहुत कम बचे हैं और इनकी नस्ल लुप्त होने का बड़ा ख़तरा है। ओरंगउटान की और भी जातियाँ हुआ करती थीं लेकिन वे अब ख़त्म हो चुकी हैं, जिन में से एक शिवापिथेकस नामक नस्ल भारत की शिवालिक पहाड़ियों में वास करती थी। 
ओरंगउटान शब्द मलय भाषा से आया है और इसका अर्थ है वनमानुष ।
ओरंगउटान चिड़ियाघरों में 60 साल तक जीते हैं और माना जाता है के जंगलों में स्वतन्त्र रूप से यह लगभग 35 वर्षों तक जीते होंगे, हालांकि इसका पक्का अनुमान अभी तक नहीं लगाया गया है।
