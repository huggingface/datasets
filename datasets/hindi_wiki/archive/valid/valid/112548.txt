शिंजियांग जनवादी गणराज्य चीन का एक स्वायत्तशासी क्षेत्र है। ये एक रेगिस्तानी और शुष्क इलाक़ा है इसलिए इस की आबादी बहुत कम है। शिंजियांग की सरहदें दक्षिण में तिब्बत और भारत, दक्षिण-पूर्व में चिंग हई और गांसू, पूर्व में मंगोलिया, उत्तर में रूस और पश्चिम में क़ाज़क़स्तान, किरगिज़स्तान, ताजिकिस्तान, अफ़ग़ानिस्तान और पाकिस्तान से मिलती हैं। भारत का अक्साई चिन का इलाका भी, जिसपर चीन का क़ब्ज़ा है, प्रशासनिक रूप से शिंजियांग में शामिल है। शिंजियांग की राजधानी उरुमची नाम का शहर है, जबकि इसका सबसे बड़ा नगर काश्गर है।
मांछु भाषा में 'शिंजियांग' का मतलब 'नया सूबा' है। यहाँ तुर्की नसल की जाति के लोगों तूर्क हैं जो उइग़ुर कहलाते हैं और जो तक़रीबन सभी मुसलमान हैं। ये इलाक़ा चीनी तुर्किस्तान या मशरक़ी तुर्किस्तान भी कहलाता है।
शिंजियांग संघर्ष शिंजियांग प्राँत में चीन से अलग होने के लिए चल रहा संघर्ष है। उइग़ुर लोगों का एक अलगाववादी समूह मानता है कि यह क्षेत्र, जिसे वे पूर्वी तुर्किस्तान कहते हैं, चीन का वैध अंश नहीं है बल्कि 1949 में चीन द्वारा आक्रमण करके कब्जाया गया था और अभी तक चीन उस पर अनधिकृत रूप से काबिज है। अलगाववादी आँदोलन कुछ तुर्की मुस्लिम संगठनों द्वारा चलाया जा रहा है, जिनमें पूर्वी तुर्किस्तान स्वाधीनता आँदोलन नाम का दल प्रमुख है।
24 अप्रैल 2013 को काश्गर के निकट हिंसक झड़पों में 21 की मृत्यु हुई, जिनमें 15 पुलिसकर्मी थे। एक स्थानीय सरकारी अधिकारी ने बताया कि ये झड़पें तब हुईं जब तीन सरकारी अधिकारियों ने काशगार के बाहर सेलिबुया इलाके में कुछ संदिग्ध चाकूधारी लोगों के छुपे होने की खबर दी।
दो महीने बाद 26 जून 2013 को हुए दंगे में 27 लोग मारे गए; जिनमें 17 दंगाईयों द्वारा मारे गए थे और बाकी दस कथित तौर पर हमलावर थे जिन्हें पुलिस ने Lukqun शहर में मार गिराया।
1 मार्च 2014 को चाकूधारी हमलावरों के एक समूह ने कुनमिंग रेलवे स्टेशन पर लोगों पर हमला किया जिसमें कम से कम 29 लोग मारे गए और 130 अन्य घायल हुए. चीन ने इन हमलों के लिए शिंजियांग के उग्रवादी तत्वों को जिम्मेदार ठहराया।
 अनहुइ · फ़ूज्यान · गान्सू · गुआंगदोंग · गुइझोऊ · हाइनान · हेबेई · हेइलोंगजियांग · हेनान · हूबेई · हूनान · जिआंगसू · जिआंगशी · जीलिन · लियाओनिंग · चिंगहई · शान्शी · शानदोंग · शन्शी · सिचुआन · युन्नान · झेजियांग 
 गुआंगशी · भीतरी मंगोलिया · निंगशिया · तिब्बत · शिंजियांग 
 बीजिंग · चोंग्किंग · शंघाई · तिआन्जिन 
 हांगकांग ·  मकाऊ 
