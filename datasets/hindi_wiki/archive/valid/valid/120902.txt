वर्ण संकेतन का प्रयोग प्रतिरोधक तथा कुछ अन्य इलेक्ट्रानिक अवयवों का मान या रेटिंग दर्शाने के लिए किया जाता है। इस संकेतन का विकास 1920 के दशक में रेडियो मैनुफैक्चरर्स एशोसिएशन द्वारा किया गया था। इसे EIA-RS-279 के नाम से प्रकाशित किया गया था। वर्तमान अन्तरराष्ट्रीय मानक IEC 60062 है।
छोटे इलेक्ट्रानिक अवयवों का मान एवं रेटिंग को संख्या के रूप में सीधे लिखने के बजाय वर्ण-संकेतों के रूप में लिखने के कुछ लाभ हैं, जैसे बहुत छोटी संख्याओं के रूप में लिखने की कठिनाई तथा उसे पढ़ पाने की कठिनाई। किन्तु इसकी कुछ हानियाँ भी हैं, जैसे वर्णांध व्यक्ति के लिये वर्ण संकेत पढ़ना कठिन है।
प्रतिरोध पर कई रंगीन पट्टियाँ बनी होती हैं। पट्टियों की संख्या कम से कम 3 होती है। बाँये से दाँये क्रम को सही पहचानने के लिये C और D पट्टियों के बीच अपेक्षाकृत अधिक दूरी रखी गयी होती है।

किसी प्रतिरोध में चार पट्टियाँ हैं- क्रमशः पीला, बैंगनी, लाल और सुनहरा। इस प्रकार इन पट्टियों के संगत आंकिक मान क्रमशः 4, 7, 2 हैं तथा सुनहरा रंग 5% सह्यता इंगित करता है। इस प्रकार इस प्रतिरोध का मान 47 x102 ओम अर्थात 4700 ओम है। चूंकि इसकी सह्यता 5% है अतः इस प्रतिरोध का वास्तविक मान 4,465 तथा 4,935 ओम के बीच में कुछ भी हो सकता है।
EN 60062:2005 के अनुसार मानक वर्ण-कूटन का अभिप्राय निम्नलिखित प्रकार से निकाला जायेगा-
ऊपर से नीचे:
संधारित्रों की कोडिंग के लिये 4 या अधिक रंगीन पट्टियों या रंगीन बिन्दुओं का उपयोग किया जा सकता है। पहली दो पट्टियाँ या बिन्दु प्रथम दो सार्थक अंक के लिये होते हैं, तीसरी पट्टी दशमलव गुणक होती है। इस प्रकार प्राप्त मान पिकोफैराड में आता है। यदि 3 से अधिक पट्टियाँ हों तो उनके अर्थ भिन्न-भिन्न तरह के संधारित्रों के लिये भिन्न-भिन्न होते हैं।
*या ±0.5 pF, जो भी अधिक हो।
सिरैमिक संधारित्रों पर बनी हुई अतिरिक्त पट्टियाँ वोल्टेज रेटिंग क्लास और ताप गुणांक का मान बताती हैं। 
