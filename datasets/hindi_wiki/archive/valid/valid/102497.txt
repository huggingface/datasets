
ऑर्टिगॉर्निस पौंडिसरिएना
सफ़ेद तीतर, गोरा तीतर या राम तीतर  फ़्रैंकोलिन जाति का एक सदस्य है जो कि दक्षिण एशिया के मैदानों और सूखे इलाकों में पाया जाता है। जिन देशों का यह मूल निवासी है और जहाँ इसको प्रचलित किया गया है वह इस प्रकार हैं:-
यह एक छोटे आकार का तीतरनुमा पक्षी है। नर मादा से थोड़ा बड़ा होता है और 29 से 34 से. मी. लंबा होता है जबकि मादा 26 से 30 से. मी. लंबी होती है। नर और मादा का वज़न क्रमश: 260 से 340 ग्राम और 200 से 310 ग्राम होता है।नर और मादा तकरीबन एक जैसे दिखते हैं लेकिन नर के टखने में एक उभार होता है और कभी-कभी दो उभार तक भी देखे गये हैं। यह चटकीले रंगों वाला पक्षी है और पूरे शरीर एवं पूँछ तक में सफ़ेद, काली, गाढ़ी भूरी और हल्की भूरी धारियाँ होती हैं। अपने अन्य तीतर बिरादरों की तरह ख़तरा आने पर यह उड़ने से बेहतर भागना पसन्द करता है और काफ़ी तेज़ भाग लेता है।
