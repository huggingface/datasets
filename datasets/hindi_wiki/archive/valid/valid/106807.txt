उपरोधी वाल्व वह यांत्रिक युक्ति है जिसकी सहायता से किसी तरल का प्रवाह कम या अधिक किया जाता है। 
इंजन में जाने वाली गैस की मात्रा पर नियन्त्रण करके इंजन की शक्ति को कम या ज्यादा किया जा सकता है।
पेट्रोल से चलने वाले अन्तर्दहन इंजन के सिलिण्डर में प्रवेश करने वाले हवा की मात्रा को उपरोधी वाल्व के द्वारा नियंत्रित करके इंजन की शक्ति को नियंत्रित किया जाता है जिससे उसकी चाल घटायी-बढायी जाती है। हवा की मात्रा को नियंत्रित करने से प्रत्येक चक्र में जलने वाली चार्ज की मात्रा नियंत्रित होती क्योंकि फ्युएल-इंजेक्टर या कार्ब्युरेटर इंधन और हवा के अनुआत को लगभग नियत बनाये रखता है। मोटरगाड़ियों में जव चालक 'एक्सलेरेटर' या 'थ्रॉटिल पेडल' को दबाता है तो अन्ततः उससे उपरोधी वाल्व के माध्यम से इंजन की शक्ति नियंत्रित होती है।
