गोलमाल, रोहित शेट्टी द्वारा निर्देशित भारतीय और ढिल्लिन मेहता द्वारा निर्मित, एक्शन-हास्य फिल्मों की एक शृंखला है। अब तक सभी चार फिल्मों में अजय देवगन, अरशद वारसी, तुषार कपूर मुख्य भुमिका में रहे हैं। पहली फिल्म गोलमाल: फ़न अनलिमिटेड 2006 में प्रदर्शित हुई, दूसरी फिल्म गोलमाल रिटर्न्स 2008 में प्रदर्शित हुई। तीसरी फिल्म गोलमाल 3 को 2010 में प्रदर्शित हुई और उस वर्ष की दूसरी सबसे बड़ी कमाई वाली हिन्दी फिल्म बन गई।
इस शृंखला की चौथी फ़िल्म गोलमाल अगेन, दीवाली के अवसर पर 20 अक्टूबर 2017 को प्रदर्शित हुई।
गोलमाल अब बॉलीवुड में पांचवी सबसे ज्यादा कमाई वाली फिल्म शृंखला है।
सीआईडी ​​999 शृंखला, सीबीआई शृंखला, मेजर महादेवन शृंखला और राज़ शृंखला के बाद यह पांचवी भारतीय फिल्म फ्रेंचाइज जिसकी चार फ़िल्मे आई है।
कहानी चार दोस्तों गोपाल, लकी, माधव और लक्ष्मण के जीवन के चारों ओर घूमती है। इसमें उनके साथ होने वाली घटनाएं शामिल हैं और आमतौर पर नाटकीय अंत की ओर अग्रसर होती हैं।
लक्ष्मण महाविद्यालय का एक छात्र है और हॉस्टल में रहता है जहाँ उसके साथ तीन दोस्त - गोपाल, माधव, और लकी अवैध रूप से रहते है। अपने लेनदार वसूली भाई से बचने के लिए ये अन्धे सोमानाथ और उसकी अन्धी बीवी को झूठ बोलकर उनके पोते समीर बनकर रहने लगते है। इसी बीच उन लोगों की जिन्दगी मे निराली आती है। और वे उसे रिझाने के कई पैतरे चलते है। बबली भाई की भी नजर उस घर में रहती है और वह कई लोगो को उस घर में भेजता है। इस बीच कई घटनाक्रम के बाद फिल्म नाटकीय अन्त की ओर अग्रसर होता है।
गोपाल, माधव, लकी, लक्ष्मण और लक्ष्मण अनाथ हैं, जो ऊटी के सेठ जमनादास अनाथालय से पले-बढ़े होते हैं। लेकिन गोपाल और माधव के बीच लड़ाई के चलते ये लोग अनाथालय छोड़ कर चहले जाते है। कई सालों बाद जमनादास की मौत के बाद वे सब वापस इस अनाथालय में पहुंचते हैं। जहाँ उनकी मुलाकात खुसी और एना मैथ्यू से होती है। वहां उन्हें पता चलता है कि वासु रेड्डी नाम का बिल्डर और उसका साथी निखिल उस आश्रम और उसके साथ लगे कर्नल चौहान के भूखंड को हथियाना चाहते हैं। बाद में उन्हें पता चलता है कि खुसी की मौत हो चुकी है और वह केवल उन्हीं को दिखती है। उसकी हत्या निखिल ने की होती है। और वे लोग अन्ना मैथ्यू की सहायता से खुसी को न्याय दिलाते है।


