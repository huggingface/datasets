मुना अबूसुलेमान, एक अरब और मुस्लिम मीडिया व्यक्तित्व हैं। वह अलवालीद बिन तलल फाउंडेशन के पूर्व संस्थापक महासचिव हैं और एमबीसी टीवी के सबसे लोकप्रिय सामाजिक कार्यक्रमों में से एक "कलम नवाएम" की सह-मेजबान हैं। अगस्त 2013 में, मुना अबूसुलेमान को "सिलैटेक" के वैश्विक राजदूत के रूप में घोषित किया गया था। 
एक सार्वजनिक और मीडिया व्यक्तित्व के रूप में, उन्होंने समाज के बारे में, पूर्व और पश्चिम के बीच के निर्माण पुलों के बारे में, महिला अधिकार, व सामुदायिक विकास, के बारे में बात की और लिखी है। 2004 में सु श्री मुना अबूसुलेमान को विश्व आर्थिक मंच द्वारा युवा नेता का नाम दिया गया था। इस क्षमता के कारण उन्हें बहुत बार आज के युवाओं की चुनौतियों से सम्बंधित विषयो पर बोलने के लिए भी आमंत्रित किया गया। 2007 में, वह एक सद्भावना राजदूत के रूप में संयुक्त राष्ट्र विकास कार्यक्रम द्वारा नियुक्त होने के लिए सऊदी अरब की पहली महिला बनीं। 2009 में उन्हें दुनिया के "सबसे प्रभावशाली मुस्लिम" की लिस्ट में शामिल किया गया। सऊदी अरब की महिला की छवियों को तोड़ने के एक प्रयास में, सुश्री अबू सुलेमान विभिन्न दर्शकों तक पहुंचने में बहुत सक्रिय हैं और डेविस वर्ल्ड इकोनॉमिक फोरम, जेद्दा आर्थिक फोरम, सी- 100 विश्व आर्थिक मंच, ब्रुकिंग इंस्टीट्यूशन कॉन्फ्रेंस और कई अन्य स्थानों पर उन्होंने अपने विचार व्यक्त किये हैं। 
