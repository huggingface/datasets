ये जवनी है दीवानी 2013 में प्रकाशित बॉलीवुड की हास्यप्रधान और युवा पसन्द फिल्म है जिसके निर्माता करण जौहर हैं और यह अयान मुखर्जी द्वारा निर्देशित है। इस फील्म में मुख्य भूमिकाओं में रणबीर कपूर और दीपिका पादुकोण हैं। 2008 की फील्म बचना ऐ हसीनो के बाद एक साथ प्रथम फील्म है। आदित्य रॉय कपूर और कल्की केकलां सहकलाकार हैं। पहले इसे मार्च 2013 में प्रदर्शित किया जाना तय हुआ था लेकिन बाद में 31 मई 2013 को प्रदर्शित की गई।
ये जवानी है दीवानी दो एकदम जुदा लड़का-लड़की के बीच की प्रेम कहानी है। कबीर ठापर उर्फ बनी एक बेफिक्र लड़का है जिसका सपना दुनिया घूमना है और जिसे विवाह के बंधन में यकीन नहीं है। वो अपने पिता और सौतेली मां के साथ रहता है। अवि और अदिति बनी के सबसे अच्छे दोस्त हैं। अदिति को अवि से प्यार है लेकिन उसने ये बात कभी ज़ाहिर नहीं की। ये तीनों दोस्त मनाली जाते हैं। नैना जो बनी की सहपाठी थी और अब मेडिकल की पढ़ाई कर रही है एक ब्रेक चाहती है और इसलिए इन तीनों दोस्तों के साथ मनाली के लिए निकल पड़ती है। यात्रा के दौरान बनी और नैना एक दूसरे का साथ पसंद करने लगते हैं हालांकि दोनों के बीच ज़रा भी समानता नहीं है। फिर एक दिन नैना, बनी के सामने अपना प्यार जताने वाली होती है लेकिन तभी पता चलता है कि बनी को शिकागो युनिवर्सिटी में छात्रवृत्ति मिल गई है। अब क्योंकि बनी को घूमने का शौक है इसलिए वो इस मौके को गंवाना नहीं चाहता और शिकागो चला जाता है। आठ वर्ष पश्चात बनी अपनी दोस्त अदिति की शादी के लिए भारत लौटता है जहां उसकी मुलाकात दोबारा नैना से होती है। एक बार फिर पुराना प्यार जागता है लेकिन नैना खुद को आगे बढ़ने से रोक लेती है क्योंकि बनी तो दुनिया घूमना चाहता है लेकिन वो अपने परिवार औऱ क्लीनिक को नहीं छोड़ना चाहती। इस प्रकार फील्म आगे बढ़ती है।
फील्म के निर्माता हिरू यश जौहर और करण जौहर हैं और यह धर्मा प्रोडक्शंस ने बनाई है। इसके सहनिर्माता अपूर्वा मेहता हैं।
फील्म का का फिल्मांकन हिडिम्बा देवी मन्दिर गुलबा, बंजार, हम्ता और नग्गर हैं। कुछ दृश्य समुद्र तल से 14000 फुट की ऊँचाई ओअर भी फिल्माए गये हैं जहाँ तापमान -10 डिग्री सेल्सियस है। मई 2012 में कुछ दृश्य उदयपुर में भी फिल्मीत किये गये जिनमें दीपिका और रणबीर पर फिल्माया गया रूमानी गाना भी है।बाद में गर्मी की वजह से सदस्यों को राजस्थान में फिल्मांकन में परेशानी अनुभव हुई। अगस्त 2012 में शूटिंग रुए मॉफ़ेटाड के स्ट्रीट मार्केट में आरम्भ हुई। अन्य दृश्य फ़िल्मिस्तान, मुम्बई में फिल्माए गये। 26 जनवरी 2013 को एक संगीत अनुक्रम और कुछ दृश्य फिल्माने फील्म प्रतिभागी कश्मीर की यात्रा पर गये। उन्होंने गुल्मर्ग में कोंगडोरी, पहलगाम और श्रीनगर जैसे विभिन्न स्थानों पर फिल्माये।
रणबीर कपूर को सर्वप्रथम फील्म के लिए चुना गया, उसके बाद अयान मुखर्जी को निर्देशन वेक अप सिड के बाद दूसरी के लिए चुना गया। कपूर ने इस फिल्म में अपनी भूमिका के लिए हामी कर दी। महिला कलाकार के लिए कैटरीना कैफ, दीपिका पादुकोण और अनुष्का शर्मा के लिए बहुत अटकलबाज़ी की गई। तत्पश्चात पादुकोन को चुना गया। आदित्य रॉय कपूर और कल्की केकलां को बाद में सहयोगी कलाकार की भूमिका के लिए चुना गया। केकलां और कपूर ने क्रमशः अदिति और अवि के किरदार निभाये। शर्मा ने इसकी पुष्टि की कि वह विमूढ़ किरदार निभायेगी।
फिल्म का नाट्य अनुयान 19 मार्च 2013 को मुम्बई में एक पत्रकार सम्मेलन में अयान मुखर्जी, करण जौहर, रणबीर कपूर और दीपिका पादुकोन द्वारा प्रदर्शित किया गया। इसके प्रदर्शन से पूर्व रण्बीर ने सभी प्रशंसकों को इसका नाट्य अनुयान देखने के लिए आमंत्रित किया।

सभी प्रीतम द्वारा संगीतबद्ध।
स्कोर पत्रिका ने इस फिल्म के संगीत को 5 में से 3.5 अंक दिये हैं। भारतीय टिकटघर ज्योति प्रकाश को अनुसार यह अलबम बहुत ही अच्छा है और 5 में से 4 अंक दिये हैं। इन.कॉम के आलिशा कोएल्हो ने 5 में से 3.5 अंक दिये हैं।आलिशा कोएल्हो. "मूवी रिव्यू: ये जवानी है दीवानी गिव्ज यू रस". इन.कॉम. http://www.in.com/news/entertainment/movie-review-yeh-jawaani-hai-deewani-gives-you-a-rush-50221818-in-1.html. अभिगमन तिथि: 31 मई 2013. मूवी टैरो की हैपिनेस रिव्यू इंजन में इसे 85 प्रतिशत अंक मिले।
द टाइम्स ऑफ़ इण्डिया की मीना लायर और रीडिफ.कॉम पर इस फिल्म को 5 में से 3.5 अंक मिले हैं।
इस फील्म का प्रथम दिन टिकटघर पर सफल रहा। प्रथम दिन की  19.81 करोड़ कमाई के साथ यह टिकटघर की चतुर्थ सबसे सफल फिल्म है।
ये जवानी है दीवानी इंटरनेट मूवी डेटाबेस पर
