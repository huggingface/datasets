यामी गौतम हिन्दी फ़िल्मों एवं धारावाहिकों की एक अभिनेत्री हैं।
यामी के पिता मुकेश गौतम ज़ी न्यूज़ चैनल में संयोजक हैं। यामी पहले एक आई ए एस अधिकारी बनना चाहती थीं क्योंकि वह एक बहुत अच्छी विद्यार्थी थीं। वह मूल रूप से हिमाचल प्रदेश से हैं। उन्होंने दूरदर्शन कैरियर की शुरुआत चाँद के पार चलो धारावहिक से की पर वह कलर्स चैनल पर आने वाले ये प्यार न होगा कम धारावाहिक से प्रसिद्ध हुईं। उनको आखिरी बार दूरदर्शन पर ये प्यार न होगा कम धारावाहिक में ही देखा गया, उसके पश्चात वह फिल्मों की ओर बढ़ गईं। 
उन्होंने कन्नड़ भाषा की फिल्म उल्लासा उत्साहा में मुख्य किरदार का पात्र निभाया। उन्होंने एन डी टी वी इमेजिन चैन के वास्तविक कार्यक्रम मीठी छुरी नंबर वन में भी काम किया।
2011 में उन्होंने तेलुगु सिनेमा में प्रवेश किया और रवि बाबू के साथ फिल्म नुव्विला में काम किया। उनका बॉलीवुड में प्रवेश विकी डोनर फिल्म से हुआ। उन्होंने एक बंगाली लड़की का किरदार बहुत खूबी से निभाया जो पंजाबी लड़के विकी से प्यार करती है।
