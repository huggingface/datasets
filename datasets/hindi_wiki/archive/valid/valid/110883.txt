जातियो स्मृतीशोऊधो या जातियो सृतीशोऊधो या राष्ट्रीय स्मृती स्मारक ढाका के सवर उपज़िले में स्थित बांग्लादेश का राष्ट्रीय स्मारक है। बांग्लादेश के स्वतंत्रता संग्राम के शहीदों की याद में निर्मित किये गए इस स्मृतीका को 1971 के बांग्लदेश लिबरेशन वाॅर के शहीदों के समर्पण एवं वीरता के प्रतीक के रूप में देखा जाता है। राजकीय यात्रा पर बांगलादेश पधारने वाले विदेशी राष्ट्राध्यक्ष एवं राजनेता, परंपरानुसार इसी स्मारक पर अपनी श्रद्धांजली अर्पित करते हैं। 150 फ़ीट ऊंचे इस स्मारक की रूपाकृती एवं मानचित्र को सईयद मोईनुल हुसैन ने तईयार किया था। यह राजधानी ढाका से पश्चिमोत्तर दिशा में क़रीब 35 कलोमीटर की दूरी पर स्थित है।
 जतियो स्मृती शोऊधो या जातियो सृतीशोऊधो एक बंगाली शब्द है, जिसका हिन्दी में अर्थ होता है, राष्ट्रीय स्मृतीस्मारक। इस शब्द का बंगाली लीपी से देवनागरी में सीधा लिप्यांतरण होगा- जातिय स्मृतीसौध जिसका बंगाली उच्चारण होता है जातियो स्मृतीशोऊधो। यह मूल रूप से तीन बंगाली शब्दों से बना है- जातियो, स्मृती और शोऊधो, जिसमें जातियो का अर्थ होता है "राष्ट्रीय" और स्मृतीशोऊधो का अर्थ होता है "स्मृतीस्मारक" अर्थात "स्मृतिका"; यानी राष्ट्रीय स्मृतीस्मारक या राष्ट्रीय स्मृतिका या सीधे-सीधे राष्ट्रीय स्मारक
प्रस्तावित स्मारक को बनाने की योजनाओं को वर्ष 1976 में शुरू कर दिया गया था। सन 1972 के 16 दिसम्बर के विजय दिवस के अवसर पर बांग्लादेश के राष्ट्रपति शेख मुजिबूर रहमान ने राजधानी ढाका से 25 किलोमीटर दूर ढाका-आरिचा राजमार्ग के पास "नवीनगर" में इस स्मृतिका के निर्माण का शिलान्यास किया था। स्थल-चयन एवं सड़क व भूमी विकास के पश्चात् एक राष्ट्रीय-स्तर की वास्तूप्रकल्प प्रतियोगिता रखी गई। 1978 में राष्ट्रपति ज़ियाउर रहमान के अध्यक्षता के दौरान कुल 57 प्रस्तुतियों के मूल्यांकन के पश्चात् सईयद मोईनुल हुसैन के प्रकल्प को वास्तवीकरण के लिये चुना गया। 1979 में मूल स्मारक के निर्माणकार्य को शुरू किया गया एवं 1982 के विजयदिवस से थोड़े समय पूर्व, पूर्ण हुआ। इसी परियोजना के अंतर्गत यहां अग्नीशिखा, व्यापक भित्तचित्र एवं एक पुस्तकालय स्थापित किया गया। बांग्लादेश सरकार के आवास एवं लोकनिर्माण मंत्रालय के लोकनिर्माण विभाग ने निर्माण कार्य सम्पन्न किया। इस निर्माण को तीन चरणों में कुल बं₹13 करोड़ की लागत से किया गया। परंपरास्वरूप बांग्लादेश में राजकिय दौरे पर आए विदेशी साष्ट्राध्यक्षगण यहां स्वयं अपने हाथों से स्मतिवृक्ष लगा कर जाते हैं।
मुख्य स्मारक 7 समद्विबाहु त्रिकोणीय पिरामिड आकार की संरचनाओं से बना है, जिसमें से मध्यतम त्रिकोण सबसे ऊंचा है। स्मारक का उच्चतम बिंदु ज़मीन से 150 फीट की ऊंचाई पर है। मुख्य स्मारक के सामने में एक कृत्रिम झील है, और कई सामूहिक कब्रएं हैं। परिसर के अंदर एक ग्रीन हाउस, पीडब्ल्यूडी स्थानिय कार्यालय एवं वीवीआईपी और वीआईपी प्रतीक्षालय भी हैं। शौचालय जैसे कुछ अन्य संरचनाएं- अतिथीगाह, विद्युत उप-स्टेशन, फूल और संस्मरणीं विक्रालय, पुलिस बैरक भी हैं एवं संग्रहालय और लेज़र-शो निर्माणाधीन हैं।
निर्देशांक: 23°54.674′N 90°15.291′E / 23.911233°N 90.254850°E / 23.911233; 90.254850
