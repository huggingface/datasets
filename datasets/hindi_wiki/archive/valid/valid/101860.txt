स्नोड्रॉप, एक यूक्रेनी टेलीविज़न धारावाहिक है जिसका प्रसारण भारत में जिंदगी चैनल पर 16 जनवरी से रात 9 बजे किया जा रहा है। जिंदगी चैनल, इससे पहले तुर्की और पाकिस्तान के कई टेलीविज़न कार्यक्रम भी प्रसारित कर चुका है। सफल कोरियाई टीवी श्रृंखला आइस अदोनिस से प्रेरित स्नोड्रॉप एक भावनात्मक परिवारिक कथा है जिसका प्रसारण पहली बार 2015 में टीआरके पर किया गया था। स्नोडॉप की कहानी दो सौतेली बहनों, नादिया और इरीना की प्रतिद्वंद्विता के बारे में है जो एक ही आदमी 'इगोर' से प्यार करती हैं। 
