निर्देशांक: 20°33′N 74°33′E / 20.55°N 74.55°E / 20.55; 74.55
मालेगांव महाराष्ट्र प्रान्त का एक शहर है। यह छोटा शहर मुंबई से 280 किलोमीटर उत्तर पूर्व दिशा में स्थित है।
कृषि उत्पादों का एक महत्त्वपूर्ण विपणन स्थल यह नगर हथकरघा उद्योग का विख्यात केंद्र है। 1940 के दशक से यहाँ काफ़ी तरक्की हुई। यहाँ उत्पादित सूती व रेशमी कपड़ा मुख्यत: मुंबई, पुणे और सतारा भेजा जाता है।
यह एक शैक्षणिक केंद्र भी है और यहाँ पुणे विश्वविद्यालय, से संबद्ध कई महाविद्यालय है। जिनमे मोहम्मदिया तिबिया महाविद्यालय, डेंटल कॉलेज, एक इंजीनियरिंग और एक फार्मेसी कॉलेज है।
2001 की जनगणना के अनुसार मालेगांव की कुल जनसंख्या 4,09,190 है।
