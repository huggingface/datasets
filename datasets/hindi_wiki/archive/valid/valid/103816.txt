पृथ्वी पर कम-से-कम 109 पर्वत हैं जिनकि ऊँचाई समुद्रतल से 7,200 मीटर से अधिक है। इनमें से अधिकांश भारतीय उपमहाद्वीप और तिब्बत की सीमा पर स्थित हैं, और कुछ मध्य एशिया में हैं। इस सूचि में केवल ऐसे ही शिखर सम्मिलित हैं जिन्हें अकेला खड़ा पर्वत माना जा सकता है, यानि एक ही पर्वत के अलग-अलग शिखरों को नहीं गिना गया है।
इस सूची के अधिकांश पर्वत हिमालय और काराकोरम शृंखलाओं में हैं, जो भारतीय उपमहाद्वीप से उत्तर में और तिब्बत के पठार से दक्षिण व पश्चिम में स्थित हैं। विश्व के सभी 7,000 मी॰ पर्वत एशियाके मध्य में स्थित हैं। यह सभी एक आयत में हैं जो पश्चिम में पाक-अफ़्ग़ान सीमा-स्थित नोशक पर्वत, उत्तर में किर्गिज़-शिंजियांग सीमा-स्थित जेन्गिश चोकुसु, पूर्व में सिचुआन-स्थित मिन्या कोन्का और दक्षिण में भारत-नेपाल सीमा-स्थित काब्रु पर्वत से परिभाषित होता है।
एशिया महाद्वीप से बाहर स्थित सबसे ऊँचा पर्वत अकोंकागुआ है, जो दक्षिण अमेरिका की ऐन्डीस पर्वतमाला में खड़ा है और जिसे 500 मी॰ या 1,640 फीट से अधिक उभरे उग्र शिखरों की एक आधिकारिक सूची विश्व का 189वाँ सबसे ऊँचा शिखर बताती है ।
सर्वोच्च पर्वतों के स्थान नीचे दिखाए एशिया के चित्रों में देखे जा सकते हैं। संख्याएँ सूची में स्थान अंकित करती हैं। पाठन-सरलता के लिए, ऊँचे पर्वतों के पास स्थित उनसे निचले पर्वत नहीं अंकित करे गए हैं। सबसे अधिक पर्वत-घनत्व वाले क्षेत्रों को अलग डब्बों में दिखाया गया है।
