फिलिप ह्यूज ऑस्ट्रेलिया क्रिकेट टीम के खिलाड़ी थे। वह बाएँ हाथ के सलामी बल्लेबाज थे। ह्यूज ऑस्ट्रेलियाई क्रिकेट टीम के उभरते बल्लेबाज थे, उन्होंने अपना टेस्ट करियर का पदार्पण सन् 2009 में 20 वर्ष की उम्र में किया था। वे ऑस्ट्रेलियाई क्रिकेट टीम के शीर्ष क्रम के बल्लेबाज होने के साथ साथ कभी कभी विकेटकीपर की भूमिका भी निभाया करते थे।
वे एक अच्छे बल्लेबाज थे इसका प्रमाण उन्होंने अपने दूसरे टेस्ट में ही दे दिया था जब वें दक्षिण अफ्रीका के खिलाफ डर्बन की उछाल भरी पिच पे मात्र 20 वर्ष की उम्र में अपना पहला शतक, 115 रन लगाया था। इस शतक ने ह्यूज को ऑस्ट्रेलिया के सबसे कम उम्र में शतक मारने वाले खिलाड़ी की सूची मे शुमार कर दिया था। उसी मैच के दूसरे पारी में ह्युज ने फिर शतक 160 रन बनाए जिसकी बदौलत ऑस्ट्रेलिया ने दक्षिण अफ्रिका को 175 रन से मात दे दी। ह्यूज क्रिकेट इतिहास में सबसे कम उम्र में टेस्ट की दोनो इनिंग में शतक बनाने वाले खिलाड़ी बन गए। 11 जनवरी 2013 को ह्यूज ने अपने पहले एकदिवसीय मैच में श्रीलंका के खिलाफ शतक बना के क्रिकेट इतिहास में ऑस्ट्रेलिया के और से खेलते हुए अपने पहले ही एकदिवसीय मैच में शतक बनाने वाले पहले खिलाड़ी बन गए। 2013 एशेज के पहले टेस्ट में, ह्यूज ने नवोदित एस्टन आगर के साथ 163 रन की विश्व रिकार्ड दसवें विकेट की साझेदारी निभाई, जहाँ ऑस्ट्रेलिया बाल बाल ट्रेंट ब्रिज में इंग्लैंड से हार गई।
सन् 2014, 25 नवम्बर को ऑस्ट्रेलिया के घरेलू क्रिकेट प्रतियोगिता, शेफील्ड शील्ड के साउथ ऑस्ट्रेलिया और न्यू साउथ वेल्स के मैच में 63 नाबाद पर खेलते हुए फिलिप को बाउंसर लग गई। फिलिप ने हेलमेट पहन रखा था पर बॉल अरक्षित क्षेत्र में लगी। वह वही बेहोश हो गए। उन्हें अस्पताल ले जाए गया जहाँ उनकी सर्जरी हुई और उन्हें गहन चिकित्सा विभाग में रखा गया। मैच तत्काल रद्द कर दिया गया। अगले दिन 2 शेफील्ड शील्ड मैच जो कहीं और खेले जा रहे थे वो भी रद्द कर दिये गए। 27 नवम्बर 2014 को बिना होश आए और अपने 26 वें जन्मदिन से तीन दिन पहले उनकी मृत्यु हो गई। इस खबर के बाद पाकिस्तान और न्यूजीलैंड का यूएई में खेला जा रहा टेस्ट मैच का दूसरे दिन का खेल रद्द कर दिया गया और एक दिन बढ़ा दिया गया। भारत का और क्रिकेट आस्ट्रेलिया एकादश का अभ्यास मैच भी रद्द कर दिया गया। भारत और ऑस्ट्रेलिया के बीच 4 दिसम्बर 2014 को होने वाला टेस्ट मैच 9 तारीख को स्थगित कर दिया गया।
