श्रीकृष्ण सरल एक भारतीय कवि थे। श्रीकृष्ण सरल जन्म 01 जनवरी 1919 ई0 को मध्य प्रदेश के अशोक नगर में हुआ। इनके पिता का नाम श्री भगवती प्रसाद तथा माता का नाम यमुना देवी था। सरल जी का निधन 02 सितम्बर 2000ई0 को हुआ। सरल जी शासकीय शिक्षा महा विद्यालय, उज्जैन में प्रोफेसर के पद पर कार्यरत रहे। सरल जी ने अपना सम्पूर्ण लेखन भारतीय क्रांतिकारियों पर ही किया है। क्रांतिकारियों पर उन्होंने अनेक पुस्तकें लिखीं जिनमें पन्द्रह महाकाव्य हैं। साहित्य अकादमी मध्य प्रदेश द्वारा श्रीकृष्ण सरल के नाम पर कविता के लिए "श्रीकृष्ण सरल पुरस्कार" प्रति वर्ष प्रदान किया जाता है।
इन्होने क्रांतिकारी कोश नामक एक किताब लिखी जिसमें भारतीय स्वाधीनता आंदोलन के इतिहास को पूरी प्रामाणिकता के साथ प्रस्तुत करने का प्रयास किया। यह पाँच अलग-अलग भागों में प्रकाशित की गई है।
साँचा:श्रीकृष्ण सरल की कृतियाँ
