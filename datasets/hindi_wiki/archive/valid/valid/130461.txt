बुश हाउस लंदन में किंग्सवे के दक्षिणी छोर पर एडलविच और द स्ट्रेंड के बीच स्थित एक भवन है। यह बीबीसी विश्वसेवा विभाग का मुख्यालय है। भवन के पांच विंग्स में से चार विंग्स जो बीबीसी विश्व सेवा विभाग का कामकाज संपादित होता है। भवन भले ही ब्रिटेन में स्थित हो, लेकिन इसे अनुमोदित, डिजाइन और वास्तविक स्वामी अमेरिकी व्यक्ति और कंपनियां थीं। इसका डिज़ाइन हार्वी कॉरबैट ने तैयार किया था और यह इमारत 1923 में बनी थी। इसका निर्माण एक आंग्ल-अमरीकी व्यापारिक संगठन के लिए किया गया था, जिसके प्रमुख इरविंग टी बुश थे, उन्हीं के नाम से इस इमारत का नाम बुश हाउस रखा गया। यह बड़ी भव्य इमारत है, जिसके बरामदे में स्थित दो स्तंभों के ऊपर एक वेदिका के दोनों ओर दो पुरुष प्रतिमाएं खड़ी हैं जो आंग्ल-अमरीकी मैत्री की प्रतीक हैं और वेदिका पर ये वाक्य उकेरा गया है, डैडिकेटिड टू द इंगलिश स्पीकिंग पीपल्स। यानि ये इमारत अंग्रेज़ी बोलने वाले लोगों को समर्पित है। बीबीसी की विदेशी भाषाओं के प्रसारण 1938 में एक अन्य इमारत से शुरू हुए थे, लेकिन दूसरे विश्वयुद्ध में हुई बमबारी में वह क्षतिग्रस्त हो गई तो ये प्रसारण बुश हाउस से होने लगे। बस तभी से बुश हाउस बीबीसी विश्वसेवा का घर बना हुआ है, लेकिन इस इमारत का स्वामित्व बीबीसी के पास नहीं है।
