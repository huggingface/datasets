इलेक्ट्रॉन बंदूक एक वैद्युत अवयव है जो निर्धारित गतिज ऊर्जा वाले इलेक्ट्रॉन पुंज पैदा करता है। यह प्रायः दूरदर्शन अभिग्राहीयों में तथा संगणक पटलों में प्रयोग की जाती है। इसके अलावा एलेक्ट्रॉन सूक्ष्मदर्शी, इलेक्ट्रॉन बीम वेल्डिंग मशीन, तथा त्वरकों में भी प्रयुक्त होती है।
इलेक्ट्रॉन गन के दो मुख्य चरण हैं, इलेक्ट्रॉन उत्सर्जन का साधन तथा इलेक्ट्रॉन निष्कर्षण का साधन। इलेक्ट्रॉन का उत्सर्जन तीन प्रकार से किया जा सकता है- तापायनिक उत्सर्जन, क्षेत्र उत्सर्जन और प्रकाश उत्सर्जन। निष्कर्षण दो प्रकार से किया जा सकता है- डी सी वोल्टेज द्वारा तथा रेडियो आवृति के वोल्टेज द्वारा।
