एसी/डीसी एक ऑस्ट्रेलियाई रॉक बैंड है जिसे 1973 में माल्कॉम और एन्गुस यंग भाइयों ने बनाया था और जो अंत तक मुख्य सदस्य बने रहे। मुख्यतः हार्ड रॉक श्रेणी के इस बैंड को हेवी मेटल श्रेणी का रचेता भी कहा जाता है परन्तु वे स्वयं को हमेशा केवल "रॉक एंड रोल" श्रेणी का बैंड ही कहते आए है। आज की तारीख तक यह अबतक के सर्वाधिक कमाई वाले बैंडों में से एक है। 17 फ़रवरी 1975 में अपना पहला अल्बम हाई वोल्टेज रिलीज़ करने से पूर्व एसी/डीसी के सदस्यों में काफ़ी बदलाव किया गया। 1977 तक सदस्यता स्थिर रही पर अंत में बास वादक मार्क इवांस को क्लिफ़ विलियम्स से बदल दिया गया और अल्बम पावरेज रिलीज़ किया गया। अल्बम हाइवे टू हेल की रिकॉर्डिंग के कुछ माह पश्च्यात ही मुख्य गायक और गीतकार बोन स्कॉट शराब के भारी नशे के चलते 19 फ़रवरी 1980 को चल बसे। समूह ने इस घटना के बाद स्वंय को बंद करने का विचार किया परन्तु स्कॉट के माता-पिता ने उन्हें नए गायक को शामिल कर आगे बढ़ने का सुझाव दिया। पूर्व जोर्डी बैंड के गायक ब्रायन जॉनसन को स्कॉट की जगह शामिल कर लिया गया। उस वर्ष बैंड ने अपना सर्वाधिक बिक्री वाला व अबतक का किसी कलाकार द्वारा तिसरा सर्वाधिक बिक्री वाला अल्बम बैक इन ब्लैक रिलीज़ किया।
बैंड का अगला अल्बम फॉर दोज़ अबाउट तू रॉक वि सेलूट यु था जो उनका पहला अल्बम था जो अमेरिका में प्रथम क्रमांक पर पहुँचने में सफल रहा।
