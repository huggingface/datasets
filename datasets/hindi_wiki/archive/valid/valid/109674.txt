राजकुमार हेनरी विलियम फ़्रेडरिक अॅल्बर्ट, ग्लॉस्टर के ड्यूक  जॉर्ज पंचम और रानी मैरी, की सबसे छोटी संतान और तीसरे पुत्र थे। उनका जन्म, 31 मार्च 1900 में हुआ था। अपने जन्म के समय वे, राजगद्दी के अनुक्रम में पाँचवे स्थान पर थे।
वे पेशे से एक सैनिक थे, और अपने व्यवसायिक जीवन के दौरान, उन्होंने ब्रिटिश साम्राज्य की सेवा में, विश्व भर में विस्तृत विभिन्न ब्रिटिश उपनिवेशों में, अन्य विभिन्न पदों पर अपनी सेवा दी थी। इसके अलावा, उन्हें 30 जनवरी 1945 से 11 मार्च 1947 के बीच, महाराज जॉर्ज षष्ठम् द्वारा, ऑस्ट्रेलिया के गवर्नर-जनरल यानि महाराज्यपाल के पद पर नियुक्त किया गया था। इस काल के दौरान वे, महाराज के प्रतिनिधि के रूप में, उनकी अनुपस्थिति के दौरान शासक के कर्तव्यों का निर्वाह करते थे। वे रानी एलिज़ाबेथ द्वितीय के भावी प्रतिशासक भी थे।
10 जून वर्ष 1974 को उनका निधन हो गया। वे महाराज जार्ज और मैरी के अंतिम जीवित संतान थे।
