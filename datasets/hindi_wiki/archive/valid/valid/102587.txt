तापीय न्यूट्रॉन रिऐक्टर उन रिऐक्टरों को कहते हैं जिनकी विखण्डन शृंखला अभिक्रिया के पीछे तापीय या मन्द न्यूट्रानों का हाथ होता है। यहाँ 'तापीय' का अर्थ 'गरम' नहीं है बल्कि इसका अर्थ यह है कि वह न्यूट्रान आसपास के माध्यम से तापीय साम्य में है। नाभिकीय विखण्डन के तुरन्त बाद जो न्यूट्रान पैदा होते हैं उनकी ऊर्जा बहुत अधिक होती हैं और उन्हें 'द्रुत न्यूट्रॉन' कहते हैं। ये न्यूट्रान अपने आसपास से अप्रत्यास्थ संघट्त करके अपनी ऊर्जा का क्षय कर देते हैं और तब इन्हें 'तापीय न्यूट्रॉन' कहा जाता है।
