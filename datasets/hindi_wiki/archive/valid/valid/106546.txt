क्लैश ऑफ क्लैंस एक मुफ्त व्यापक-रणनीति मल्टी प्लेयर वाला ऑनलाइन गेम है। इसे हेलसिंकी, फिनलैंड की एक वीडियो गेम कंपनी सूपरसेल ने विकसित तथा प्रकाशित किया।2 अगस्त 2012 को यह गेम आइओएस हेतु रिलीज़ हुआ था।एंड्रॉइड हेतु यह 30 सितंबर 2013 को कनाडा तथा फिनलैंड में उपलब्ध हुआ था। आखिरकार 7 अक्टूबर 2013 को यह गेम वैश्विक रूप से गूगल प्ले पर उपलब्ध हुआ।
क्लैश ऑफ क्लैंस एक ऑनलाइन मल्टी प्लेयर गेम है जिसे खेलने वाला एक समुदाय का निर्माण करता है, अपने योद्धाओं को अभ्यास कराता है तथा शक्तिशाली बनाकर दूसरे खिलाडियों के क़बीलों पर आक्रमण करता है, जिससे खेल के अंदर उसे पदक, सोने के सिक्के तथा अमृत आदि मिलते हैं।
इन वस्तुओं का उपयोग वह अपने गाँव तथा कबीलों की सुरक्षा को बढ़ाने में करता है। ऐसा करने से जब कोई अन्य खिलाड़ी उसपर आक्रमण करता है तब वह अपने क़बीले का बचाव कर सकता है। यह गेम एकल खेल के रूप में भी है क्योंकि इसके खिलाड़ी खेल के अंतर्गत कुछ पिशाच के गाँवों में हमला करके विजयी हो सकते हैं।
इसके सैनिक क़तार 1 क़तार 2 क़तार 3 काले अमृत नीला अमृत के सैनिक तथा महायोद्धाओं में बटे हैं।
@ 2 Level of 
सोना इकट्ठा करने के लिये खिलाड़ी कबीलों में सोने की खानों, अमृत इकट्ठा करने वाले मशीनों तथा उन सब के भंडारों का निर्माण करते हैं। अमृत कई सैनिकों के अभ्यास हेतु और प्रयोगशाला में अनुसंधान हेतु काम में आता है जिससे कि योद्धा सैनिकों का उत्थान हो सके तथा इमारतों के सुधार हेतु उपयोग किया जाए। सोने का उपयोग रक्षात्मक इमारतों तथा टाउन हॉल के सुधार तथा उत्थान हेतु होता है। टाउन हॉल के उत्थान से खिलाड़ी कई नईं इमारतों का निर्माण, सुधार तथा उत्थान कर पाते हैं।
खिलाड़ी निम्नांकित रक्षणात्मक इमारतों का निर्माण कर उनका उत्थान करते हैं--
खिलाड़ी सुरक्षा हेतु दीवारों का निर्माण कर सकते हैं जिसका कठोर रूप में उत्थान जैसे-जैसे खिलाड़ी उच्च श्रेणी में जाएगा, संभव होगा।
क्लैश ऑफ क्लैंस का प्रमुख घटक एक दूसरे के विपरीत होकर उनका सामना करना हैं। क़बीलों के मुख्य नेता तथा सह-नेता दूसरे कबीलों के ख़िलाफ़ कबीलों वाले युद्ध छेड़ देते हैं। प्रत्येक क़बीलों को एक "तैयारी का दिन" दिया जाता है जिसके बाद "युद्ध वाला दिन" होता है। जब एक क़बीले का सदस्य दूसरे कबीले के सदस्य के गाँव पर धावा बोलता है तब अंत में उसे विध्वंस के परिणाम स्वरूप सितारों के रूप में राशि प्राप्त होती है। हर एक युद्ध में एक खिलाडी दो बार हमला करता है, तथा जिस भी क़बीले के पास अधिक सितारे होते हैं उन्हें विजयी घोषित कर दिया जाता है। इस युद्ध में भाग लेने वाले खिलाड़ियों को प्रतिलाभ के रूप में लूट का माल प्राप्त होता है तथा कबीले के विवरण पृष्ठ पर एक युद्ध की जीत दर्ज हो जाती है।
इस खेल में एक तरफ़ सोने तथा अमृत होते हैं तो इसके अतिरिक्त यहाँ खेल में रत्नों का भी मुद्रा के रूप में उपयोग करते हैं। रत्नों से उन खिलाड़ियों को सम्मानित किया जाता है जो कुछ मील के पत्थरों तक तथा किसी प्रकार की उपलब्धि प्राप्त करते हैं। परंतु रत्नों को पाने के लिये मुख्य रूप से असली ज़िंदगी वाले पैसों का उपयोग किया जाता है। रत्न का उपयोग करके समुदाय के हर कार्य जैसे निर्माण का समय, सैनिकों के अभ्यास का समय तथा प्रयोगशाला के प्रयोग का समय आदि को तेज़ किया जा सकता है। इसके बदले में खिलाड़ी सोने तथा अमृत भी ले सकते हैं।
क्लैश ऑफ क्लैंस को बहुत अच्छी समीक्षाएँ प्राप्त हुईं हैं। मेटाक्रिटिक में कुल 100 में से 74 अंक मिले तथा गेमरेटिंग में 80.00% प्राप्त हुए।
यह खेल सूपरसेल हेतु बहुत सफल रहा। अप्रैल 2013 में केवल दो खेल हे डे तथा क्लैश ऑफ क्लैंस ही एप स्टोर पर उपलब्ध थे तथा इनकी कमाई $279 मिलियन थी। 8.5 मिलियन खिलाड़ियों के साथ इनका दैनिक राजस्व $2.4 मिलियन था।
फोर्ब्स मैगज़ीन के अनुमान से खेलों नें 2013 के अंत तक $800 मिलियन तथा $1 बिलियन राजस्व स्थापित किया होगा।इन्होंने $892 मिलियन अर्जित किए ।
क्लैश ऑफ क्लैंस ऐप स्टोर में दिसंबर 2012 से जुलाई 2013 तक पाँचवें सबसे अधिक डाउनलोड किया गया गेम रहा। 2013 में इस खेल ने ऐप स्टोर तथा गूगल प्ले में तीसरे सबसे अधिक राजस्व वाला गेम रहा। सितंबर 2014 तक यह खेल एंड्रॉइड की दुनिया में सबसे अधिक कमाई करने वाला खेल बन गया, सबवे सर्फर्स नौवाँ तथा हे डे छठे स्थान पर रहा, जबकि सूपरसेल का नया खेल बूम बीच चौथे स्थान पर रहा।
