अमरावती एक्सप्रेस भारत सरकार द्वारा शुरू की गयी दो ट्रेन सेवाओं का नाम है जिनके अनुक्रमांक अलग अलग हैं, दोनों का संचालन एकदम अलग रूप से होता है, इनका क्षेत्र भी बहुत अलग है पर दोनों का नाम समान है।
इस अनुक्रमांक में निम्न ट्रेनें आती हैं-
इन ट्रेनों की सेवा सप्ताह में तीन बार प्रदान की जाती है अर्थात यह ट्रेन दोनों ही ओर से अपने गंतव्य के लिए सप्ताह में तीन बार निकलती है। इन ट्रेनों का परिचालन दक्षिण मध्य रेलवे के वेजवाडा अर्थात विजयवाडा नमक स्थान से गोवा तक आन्ध्र प्रदेश से होते हुए जाती है।
इन दो सेवाओं को भी अमरावती एक्सप्रेस के नाम से ही जाना जाता है-
इस ट्रेन की सेवा अपने दोनों स्रोत्र स्टेशन से अपने गंतव्य के लिए सप्ताह में चार बार प्रदान की जाती है। इसका परिचालन विजयवाडा, गुन्ताकाल, हुबली एवं मडगांव से होते हुए होता है। यह सेवा दक्षिणी पूर्वी रेलवे के खरगपुर नामक स्थान द्वारा प्रदान की जाती है। इसके आस पास के क्षेत्र गुंटूर, नरसरापेट, कम्बम, गिद्दालूरू, नन्द्याल, महानंदी, गुन्टुकाल एवं बेल्लरी आदि हैं।
अमरावती एक्सप्रेस मछिलीपतनम एवं मोर्मुगो रेलवे ट्रैक पर चलती है। इस सेवा की शुरुआत सबसे पहले सन 1950 के लगभग गुंटूर एवं हुबली के बीच मीटर गेज़ पर की गयी थी। 1987-1990 के बीच में गुंटूर – हुबली फ़ास्ट पैसेंजर सेवा को अपग्रेड करके एक्सप्रेस सेवा में परिवर्तित कर दिया गया तथा इसका नाम अमरावती एक्सप्रेस कर दिया गया। सन 1994 में इस ट्रेन की सेवा को बढ़ाकर विजयवाडा तक कर दिया गया।
सन 2000 के प्रारंभ के साथ, जैसे जैसे गेज़ परिवर्तन होता गया, इन ट्रेन सेवाओं को बढ़ाकर लोंडा, केसल रॉक तथा बाद में वास्को दा गामा तक कर दिया गया। बाद में सन 2000 के मध्य में ट्रेन का संचालन एक दैनिक ट्रेन के रूप में होनें लगा बाद में यात्रियों की बहुत ही ख़राब स्थिति की वजह से इसे सप्ताह में दो बार चलाया जाने लगा। 2003 की शुरुआत से इसे बढ़ाकर सप्ताह में तीन बार कर दिया गया तथा विजयवाडा एवं हुबली सेवा को सप्ताह में बचे हुए चार दिन चलाया जाने लगा।
सन 2010 में इन दोनों ही ट्रेनों को अलग अलग नाम दे दिए गए एवं 12 फरबरी 2013 को रेल मंत्री मलिकार्जुन करगे नें हुबली तथा विजयवाडा के बीच चलने वाली त्रिदिवसीय ट्रेन के संचालन दिवसों की संख्या बढ़ाकर इसे दैनिक कर दिया।
इस ट्रेन का नाम सातवाहन राज्य की ऐतिहासिक राजधानी अमरावती के नाम पर रखा गया है जो की वर्तमान समय में गुंटूर जिले में है। अमरावती को अपने स्तूपों के कारण दक्षिण भारत के साँची के नाम से भी जाना जाता है।
17225-17226 अमरावती एक्सप्रेस गुन्टूकाल प्रखंड के गूटी नामक स्थान से विजयवाडा एवं हुबली के बीच डब्ल्यू-डी-एम्-3-ए डीजल लोकोमोटिव का प्रयोग करती है। वहीँ 18047-18048 अमरावती एक्सप्रेस डीजल एवं विद्युतीकृत दोनों ही प्रकार के लोकोमोटिव का प्रयोग करती है।
