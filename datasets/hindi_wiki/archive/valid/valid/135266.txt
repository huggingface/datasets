जो भी व्यक्ति किसी प्रकार की स्वास्थ्य-सेवा ले रहे हों उन्हें रोगी कहते हैं। वे किसी रोग से ग्रसित हो सकते हैं या चोट आदि से पीड़ित। रोगी किसी चिकित्सक, नर्स, मनोचिकित्सक, दन्तचिकित्सक या अन्य किसी स्वास्थ्यकर्मी की सेवाएँ लेता है।
बहिरंग रोगी या बाह्य रोगी उन रोगियों को कहते हैं जो 24 घण्टे से कम के लिए अस्पताल में होते हैं। अंतरंग रोगी वे हैं जो अस्पताल में 'भर्ती' होकर वहाँ रात बिताते हैं, लगातार कई दिन अस्पताल में ही व्यतीत करते हैं।
