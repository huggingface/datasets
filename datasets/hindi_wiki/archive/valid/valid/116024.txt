28 अप्रैल 2015 को उत्तर प्रदेश के तत्कालीन मुख्यमंत्री अखिलेश यादव की अध्यक्षता में सम्पन्न कैबिनेट मीटिंग में मार्टिनगंज विकासखण्ड को आज़मगढ़ जिले में आठवीं तहसील बनाने के प्रस्ताव को अनुमोदन प्रदान किया गया। जनहित, लोकहित, प्रशासनिक दृष्टि से निर्धारित मानकों में शिथिलीकरण करते हुए उच्चस्तरीय समिति की संस्तुति पर मंत्रिपरिषद ने यह निर्णय लिया। नवसृजित तहसील मार्टिनगंज का मुख्यालय महुआ नेवादा है।
