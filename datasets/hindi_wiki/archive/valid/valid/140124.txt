मापयंत्रण इंजीनियरी की एक शाखा है जो मापन एवं नियंत्रण से सम्बन्धित है।
इन युक्तियों को मापकयंत्र कहते हैं जो किसी प्रक्रम के प्रवाह, ताप, दाब, स्तर आदि चरों को मापने या नियंत्रित करने के काम आते हैं। मापकयंत्र के अन्तर्गत वाल्व, प्रेषित्र आदि अत्यन्त सरल युक्तियों से लेकर विश्लेषक जैसे जटिल युक्तियां सम्मिलित हैं। प्रक्रमों का नियंत्रण अनुप्रयुक्त मापयंत्रण की प्रमुख शाखा है।
भारत में खगोलीन प्रेक्षणों के लिए वराहमिहिर, आर्यभट, भास्कराचार्य प्रथम, ब्रह्मगुप्त, लल्ल, वटेश्वर, श्रीपति और भास्कराचार्य द्वितीय के द्वारा किए गये कार्यों के द्वारा 400 ई से लेकर 1200 ई तक खगोलशास्त्र का तेजी से विकास हुआ। 
ब्राह्मस्फुटसिद्धान्त के यन्त्राध्याय में 'यन्त्र' के प्रयोजन के बारे में ब्रह्मगुप्त लिखते हैं-
सवाई जयसिंह के पहले तक उपयोग में आने वाले प्रमुख यन्त्र ये थे- नदिका यन्त्र, घटिका यन्त्र, नदियालय यन्त्र, फलक यन्त्र, कर्तारी यन्त्र, ध्रुवभ्रम यन्त्र, कपाल यन्त्र, यन्त्रराज, तुरीययन्त्र, तथा गोलनन्द । 
लल्लाचार्य ने अपने ग्रन्थ में 12 यन्त्रों का वर्णन किया है-
अनुवाद : गोला, भणक, चक्र, धनु, घटी, शंकु, शकट, कर्तयः, पीप्टक, पाल और शलाका, छड़ी - ये 12 यन्त्र है )
भास्कराचार्य सिद्धान्त शिरोमणि ग्रंथ के यंत्राध्याय प्रकरण में कहते हैं, "काल के सूक्ष्म खण्डों का ज्ञान यंत्रों के बिना संभव नहीं है। इसलिए अब मैं यंत्रों के बारे में कहता हूं।" वे नाड़ीवलय यंत्र, यष्टि यंत्र, घटी यंत्र, चक्र यंत्र, शंकु यंत्र, चाप, तुर्य, फलक आदि का वर्णन करते हैं।
सवाई जयसिंह द्वारा निर्मित जन्तर-मन्तर वास्तव में एक खुली हुई मापन-यंत्र-शाला है। जयसिंह द्वारा निर्मित जन्तर-मन्तर में विद्यमान यन्त्र ये हैं- सम्राट यन्त्र, जयप्रकाश यन्त्र, राशिवलय यन्त्र, राम यन्त्र, चक्र यन्त्र, दिगंश यन्त्र, कपालि यन्त्र, दक्षिणोभित्ति यन्त्र, क्रान्ति यन्त्र, उन्नतांश यन्त्र, नारीवलय यन्त्र, शस्थान्न्श यन्त्र, तथा यन्त्रराज।
