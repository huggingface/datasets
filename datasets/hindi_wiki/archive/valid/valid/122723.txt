गैंग्स ऑफ वासेपुर – भाग 1 2012 की एक भारतीय अपराध फिल्म है, जिसे अनुराग कश्यप द्वारा सह-लिखित, निर्मित और निर्देशित किया गया है। यह धनबाद, झारखंड के कोयला माफिया और तीन अपराधिक परिवारों के बीच अंतर्निहित शक्ति संघर्ष, राजनीति और प्रतिशोध पर केंद्रित फ़िल्म गैंग्स ऑफ वासेपुर श्रृंखला की पहली फ़िल्म है। फ़िल्म के पहले भाग में मनोज वाजपेई नवाज़ुद्दीन सिद्दीकी, ऋचा चड्ढा, हुमा कुरेशी, तिग्मांशु धूलिया, पंकज त्रिपाठी आदि कलाकार प्रमुख भुमिकाओं में है। इसकी कहानी 1990 से 2009 तक के कालक्रम में फैली हुई है।
फिल्म के दोनों हिस्सों को एक फिल्म के रूप में शूट किया गया था, जो कुल 319 मिनट की थी और इसे 2012 के कान्स फ़िल्म समारोह में प्रदर्शित किया गया था, लेकिन चूंकि कोई भी भारतीय सिनेमाघर पांच घंटे की फिल्म को नहीं दिखाना चाहते थे, इसिलिये इसे भारतीय बाजार के लिए दो भागों में विभाजित किया गया था।
पहले भाग को 22 जून 2012 को भारत भर के 1000 से अधिक थिएटर स्क्रीनों में प्रदर्शित किया गया था। इसे फ्रांस में 25 जुलाई और मध्य पूर्व में 28 जून को प्रदर्शित किया गया था लेकिन कुवैत और कतर में इसे प्रतिबंधित कर दिया गया था। जनवरी 2013 में सनडांस फ़िल्म समारोह में गैंग्स ऑफ वासेपुर फ़िल्म दिखाई गई थी। गैंग्स ऑफ वासेपुर ने 55वें एशिया-प्रशांत फिल्म महोत्सव में सर्वश्रेष्ठ फिल्म और सर्वश्रेष्ठ निर्देशक सहित चार नामांकन प्राप्त किये थे।
वरुण ग्रोवर और पियुष मिश्रा द्वारा गीत लिखे गये थे और स्नेहा खानवाल्कर और पियुष मिश्रा द्वारा संगीत रचित किया गया है।
गैंग्स ऑफ वासेपुर – भाग 1 ने पहले चार दिनों में 12.25 करोड़ का व्यवसाय हुआ। फ़िल्म ने अपने पहले सप्ताहांत में लगभग 10 करोड़ का शुद्ध मुनाफा एकत्र कर लिया था। संग्रह सभी जगह सामान था। फिल्म के दोनों भागों के निर्माण में 18.5 करोड़ की उत्पादन लागत आई थी और पहले भाग के पहले सप्ताह के 17.5 करोड़ के संग्रह साथ, फिल्म ने कुल उत्पादन लागत सफलतापूर्वक पुनर्प्राप्त कर ली थी। गैंग्स ऑफ वासेपुर दूसरें सप्ताह में कुल 7 करोड़ का व्यवसाय हुआ था। गैंग्स ऑफ वासेपुर - भाग 1 ने 27 जुलाई 2012 तक भारत में 27.52 करोड़ अर्जित कर लिया था। और फिल्म को अंततः सफल घोषित किया गया।
फिल्म के लिए सफलता पार्टी गुरुवार, 5 जुलाई, देर शाम को बांद्रा, मुंबई में एस्कोबार में आयोजित की गई थी।
