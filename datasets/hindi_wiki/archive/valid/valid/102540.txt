निर्देशांक: 24°42′42″N 46°43′27″E / 24.71167°N 46.72417°E / 24.71167; 46.72417
रियाद सउदी अरब की राजधानी और सबसे बड़ा शहर है। यह सउदी अरब के रियाद प्रांत की राजधानी भी है साथ ही इसका संबंध नेज्द और अल यमामा जैसे ऐतिहासिक क्षेत्रों से भी है। यह अरब प्रायद्वीप के एक बड़े पठार पर स्थित है और इसकी जनसंख्या लगभग 60 लाख है। शहर को नगर निगम के 15 जिलों में विभाजित किया गया है जिसका प्रंबंधन रियाद नगर पालिका जिसके मुखिया रियाद के महापौर है और रियाद विकास प्राधिकरण जिसके अध्यक्ष रियाद प्रांत के राज्यपाल शहजादा सलमान बिन अब्दुलाजी़ज़ हैं, के द्वारा किया जाता है। रियाद के वर्तमान महापौर अब्दुल अजीज इब्न अय्याफ अल मिगरिन, हैं जिनकी नियुक्ति 1998 में हुई थी।
रियाद शब्द का अरबी भाषा के शब्द रवधा से आया है जिसका अर्थ उद्यान या बगीचा होता है, विशेष रूप से वो वनस्पति जो बारिश के बाद मरुस्थल मे स्वयं उग आती है। रियाद 1500 वर्षों से अधिक समय से अरब प्रायद्वीप के मध्य मे स्थित एक उपजाऊ क्षेत्र है। रियाद ऐतिहासिक रूप से अपने खजूरों और फलौद्यान के लिए मशहूर रहा है। आधुनिक नाम को पहले केवल उन कुछ भागों जहां फलों के उद्यान थे के लिए प्रयुक्त किया जाता था, धीरे धीरे इस नाम को पूरे क्षेत्र के लिए इस्तेमाल किया जाने लगा। 
