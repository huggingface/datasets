संस्कृत ओसीआर संस्कृत, हिन्दी तथा देवनागरी लिपि आधारित अन्य भारतीय भाषाओं के लिये एक ओसीआर सॉफ्टवेयर है।
संस्कृत ओसीआर डॉ॰ Oliver Hellwig नामक जर्मन विद्वान द्वारा विकसित किया गया है। पहले इसका आधिकारिक जालस्थल जर्मन में था लेकिन नई साइट अंग्रेजी में है। इसके पुराने संस्करणों का इण्टरफेस जर्मन में था परन्तु नये संस्करणों में अंग्रेजी इण्टरफेस उपलब्ध है।
पुराना संस्करण मुद्रित देवनागरी टैक्स्ट को स्कैन करके उसे रोमन टैक्स्ट में बदलता है जिसे इस ऑनलाइन औजार की मदद से देवनागरी में बदला जा सकता है।
नये संस्करणों में हिन्दी तथा संस्कृत के लिये अलग-अलग सॉफ्टवेयर हैं। नये संस्करणों सीधे यूनिकोड में आउटपुट देते हैं तथा काफी शुद्धता से काम करते हैं। नये संस्करण मुफ्त नहीं हैं, इनका डेमो वर्जन साइट से डाउनलोड किया जा सकता है।
