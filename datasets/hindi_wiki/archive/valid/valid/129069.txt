जस्ट मैरिड 2007 में जारी बॉलीवुड फ़िल्म है जिसका निर्देशन मेघना गुलज़ार ने किया है तथा मुख्य अभिनय भूमिका में फरदीन खान, ईशा देवोल हैं। इसमें सतीश शाह,किरण खैर और मुकुल देव ने सहायक अभिनय भूमिका निभाई है।
इस फ़िल्म में पाँच युगलों को ऊटी में अपने हनीमून पर दिखाया गया है जहाँ वो एक ही होटल में रह रहे हैं। उनमें से एक युगल अपनी वैवाहिक वर्षगाँठ मना रहै तथा अन्य सभी का विवाह अभी हुआ ही है। सभी युगल ऊटी में विभिन्न पर्यटनों तथा अन्य स्थलों पर जाते हैं तथा एक दूसरे को व्यक्तिगत स्तर पर जानने का प्रयास करते हैं। धीरे-धीरे एक-एक करके सभी की कहानियाँ सामने आती हैं।
अभय सचदेवा और रीतिका खन्ना : पारम्परिक विवाह पद्धति के अनुसार विवाहित दो लोग। अभय रीतिका के सामने अपने आप को स्पष्ट करने तथा सभी स्थितियों को स्पष्ट करना चाहता था लेकिन रीतिका अपने आप को थोड़ा पीछे खींच लेती है जिससे दोनों के जीवन में थोड़ा तनाव तथा भ्रम रहता है।
ऋषभ और अनु : वो अपने जीवन से प्यार करते हैं तथा वो एक दूसरे पर बहुत प्यार करते हुये दिखायी देते हैं। वो सबसे अधिक प्यार करने वाली जोड़ी के रूप में जाने जाते हैं लेकिन अन्त में सभी को आश्चर्य होता है।
किरण खेर और सतीश शाह: यहाँ पर अपनी विवाह वर्षगाँठ मनाने आये हुये हैं और अन्य लोगों के बीच एक दूसरे से लड़ते हुये दिखायी देते हैं। तथ्य यह है कि वो एक दूसरे से बहुत अधिक प्यार करते हैं लेकिन उनकी एक दूसरे के लिए अभिव्यक्ति भिन्न है।
अर्जुन कोहली/ए॰के॰ और सारा : वो लम्बे समय से देश से बाहर रहा और अन्य राष्ट्रीयता के लिए अपनी प्रेमिका के साथ रहता है। वो पहले ही उसके सामने विवाह का प्रस्ताव रख चुका है लेकिन उसने अस्वीकृत कर दिया। अतः वर्तमान में वह उसके साथ अपनी एक सहकर्मी के रूप में व्यवहार करता है जबकि सारा उसके लिए उसमें भावनायें विकसित करती है।
शोयब और अनैया : अनैया, शोयब की बहन की अच्छी सहेली है और उसे बहुत चाहती है। अन्ततः वो उसे विवाह के लिए मना लेती है। लेकिन शोयब, अनैया को किसी भी रूप में देखे लेकिन हमेशा उसे अपनी बहन की बचपन की दोस्त ही दिखाई देती है। वो एक दूसरे से दूरियाँ कम करने की लगातार कोशिश करते हैं।
फ़िल्म का संगीत प्रीतम ने तैयार किया है और गाने गुलज़ार ने लिखे हैं।
