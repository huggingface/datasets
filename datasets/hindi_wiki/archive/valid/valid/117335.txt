ऐ दिल है मुश्किल एक भारतीय हिन्दी फ़िल्म है। जिसका निर्देशन करन जौहर और निर्माण करन जौहर के साथ साथ हीरो यश जौहर ने भी किया है। इसमें ऐश्वर्या राय बच्चन, रणबीर कपूर और अनुष्का शर्मा मुख्य भूमिका में हैं। यह फ़िल्म दीवाली के निकट, 28 अक्टूबर 2016 को सिनेमाघरों में प्रदर्शित हुई।
"यह एक पारंपरिक प्रेम कहानी या दो तीन लोगों को से प्यार होने वाली कहानी नहीं है। यह एक बहुत गहरा रिश्ता, दिल टूटने और कैसे प्यार आपको पूरा करता है आदि ओ दिखाता है। मैंने अपने पूरे जीवन में कभी इस तरह के फिल्म को नहीं बनाया है।"
इस फिल्म के बारे में करन जौहर ने नवम्बर 2014 में बताया था। इस दौरान इसके लेखक और निर्देशक करन जौहर ने बताया कि वे लगभग डेढ़ वर्षों से इस फिल्म कि कहानी पर कार्य कर रहे हैं। इस कहानी में और 3 से 5 महीने कार्य करने की आवश्यकता है। हालांकि जब वे न्यू यॉर्क में थे, तब उन्हें इसका विचार आया था और केवल तीस दिनों के भीतर ही यह पटकथा लिखने में सफल रहे। जो इससे पहले वे कभी नहीं कर पाये थे। उसके बाद जब वे भारत आए तो इसके मुख्य किरदार हेतु तीन अभिनेताओं से मिले और उन्हें फिल्म हेतु चुन लिया।
करन जौहर ने अनुराग कश्यप की बॉम्बे वेल्वेट में रणबीर कपूर और अनुष्का शर्मा के अभिनय को देख कर उन्हें इस फिल्म हेतु चुन लिया। इसके बाद यह ऐश्वर्या राय बच्चन को इस फिल्म में ले लिया। लेकिन इससे पहले के सभी पिछले फिल्म कुछ कुछ होता है, कभी खुशी कभी गम और कभी अलविदा न कहना आदि में भी वे ऐश्वर्या राय बच्चन को लेना चाहते थे। लेकिन वे उन्हें लेने में असफल रहे थे।
फिल्म का संगीत प्रीतम नें दिया है और गीत अमिताभ भट्टाचार्य नें लिखे हैं।
