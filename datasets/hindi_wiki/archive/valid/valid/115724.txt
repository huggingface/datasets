तानिया सचदेवा एक भारतीय शतरंज खिलाड़ी है, जिन्होंने इंटरनेशनल मास्टर और महिला ग्रैंडमास्टर के FIDE का खिताब जीता हुआ है। तानिया का जन्म 20 अगस्त 1986 को दिल्ली में हुआ था। वह एक शतरंज प्रस्तोता और विवरणकार है। तानिया सचदेवा ने 6 साल की उम्र में ही अपनी माँ अंजू से शतरंज का खेल सीखना श्हुरु कर दिया था। उनके माता-पिता ने उन्हें व्यावसायिक प्रशिक्षण प्रदान किया। और वह आठ साल की थी जब उन्होंने अपना पहला अंतरराष्ट्रीय खिताब हासिल किया। वह के.सी. जोशी द्वारा प्रशिक्षित की गई थी और अपने शुरुआती वर्षों के दौरान उन्होंने एक बच्चे के रूप में कई कार्यक्रम जीते। 2002 में, उन्होंने मारवाला में एशियाई जूनियर गर्ल्स चैम्पियनशिप जीती। उन्होने दिल्ली के वसंत विहार के मॉडर्न स्कूल से स्कूली शिक्षा प्राप्त की और श्री वेंकटेश्वर कॉलेज से स्नातक किया। 
2005 में वह महिला ग्रैंडमास्टर खिताब से सम्मानित होने वाली आठवें भारतीय खिलाड़ी बनी। उन्होंने 2006 और 2007 में भारत की राष्ट्रीय महिला प्रीमियर चैंपियनशिप जीती। 2007 में उन्होंने तेहरान में नौ राउंड में 6 अंक के साथ महिला एशियाई शतरंज चैम्पियनशिप जीती। और उन्हें 2009 में प्रतिष्ठित अर्जुन पुरस्कार से सम्मानित किया गया था। 2016 में, तानिया ने रिक्जेविक ओपन में सर्वश्रेष्ठ महिला का पुरस्कार जीता और कातालु में राष्ट्रमंडल महिला चैंपियन का खिताब जीता। उन्होंने 2008 में महिलाओं के शतरंज ओलंपियाड में भारतीय राष्ट्रीय टीम के लिए, 2009 और 2011 में महिलाओं की विश्व टीम शतरंज चैम्पियनशिप, 2003 के एशियाई महिला शतरंज चैंपियनशिप, 2006 के एशियाई खेलों में और 2009 के एशियाई इंडोर खेलों के लिए खेल खेले है। उन्होंने इस्तंबुल में 2012 में महिला शतरंज ओलंपियाड में बोर्ड-3 के लिए व्यक्तिगत कांस्य पदक जीता, 2008, 2009, 2012 0र 2014 में चार टीम रजत पदक और महिलाओं की एशियाई टीम चैम्पियनशिप में चार पदक जिनमे तीन रजत और एक कांस्य पदक था हासिल किए। तानिया ने शतरंज के लिए एक फ्रित्त्ट्र्रेनर स्ट्रेट्जी डीवीडी पेश की है और वह 2013 में चेन्नई में मैग्नस कार्लसन और विश्वनाथन आनंद के बीच हुई विश्व चैम्पियनशिप मैच के लिए आधिकारिक कमेंटरी टीम का सदस्य भी रह चुकी है। 
