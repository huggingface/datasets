बावरे नयन किदार नाथ शर्मा द्वारा निर्देशित 1950 में बनी हिन्दी भाषा की प्रेमकहानी फिल्म है।
चाँद एक छोटे से कस्वे में किराये के घर में रहता है। उसका माकन मालिक किराया न दे पाने के कारण उसको घर से निकाल देता है। मजबूर हो कर चाँद दूसरे कस्वे मैं चला जाता है; जहाँ उसकी मुलाकात एक नवयुवती तारा से होती है। दोनों एक दूसरे की ओर आकर्षित होते हैं। परंतु किस्मत के मारे चाँद को यहाँ कोई नौकरी नहीं मिल पाती है जिससे वोह किसी अन्य जगह चला जाता है। प्यार की प्यासी तारा कई महीनों तक उसका आसरा देखती है, मगर उसका कोई भी अता पता नहीं लगता है। तारा अपने प्यार को पाने के लिए उसको ढूढने का निर्णय लेकर निकलती है। अथक परिश्रम के बाद चाँद उसको एक अन्य सुंदरी 'रजनी' के साथ मिलता है। रजनी उसको बताती है की चाँद उसका प्यार है और दोनों शीघ्र ही विवाह करने वाले हैं।
