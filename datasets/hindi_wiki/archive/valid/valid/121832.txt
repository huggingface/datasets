ओद्योगिक डिज़ाइन डिज़ाइन की एक शाखा है जिसमें बड़े पैमाने पर वृहद उत्पादन की ओद्योगिक प्रक्रिया द्वारा किसी उत्पादन को निर्मित करने के लिये उसकी रूप-रेखा बनाई जाती है। यह केवल एक बार बनाई जाने वाली किसी चीज़ से बहुत भिन्न है क्योंकि इसमें कभी-कभी लाखों की संख्या में वही वस्तु निर्मित करना और फिर उसे ग्राहकों को बेच पाना ध्येय होता है इसलिये उसमें सामग्री की खपत, उसका निर्माण करने का ख़र्च, उसमें ग्राहकों को आकर्षित कर पाने की सम्भावना, इत्यादि बहुत महत्वपूर्ण पहलू होते हैं।
