भारत गणराज्य में उन्तीस राज्यों और दो केन्द्र-शासित प्रदेशों की प्रत्येक सरकार के मुखिया मुख्यमंत्री कहलाता है। भारत के संविधान के अनुसार राज्य स्तर पर राज्यपाल क़ानूनन मुखिया होता है लेकिन वास्तव में कार्यकारी प्राधिकारी मुख्यमंत्री ही होता है। राज्य विधान सभा चुनावों के बाद राज्यपाल सामान्यतः सरकार बनाने के लिए बहुमत वाले दल को सरकार बनाने के लिए आमंत्रित करता है। राज्यपाल, मुख्यमंत्री को नियुक्त करता है जिसकी कैबिनेट विधानसभा के लिए सामूहिक रूप से जिम्मेदार होती है। यदि विधानसभा में विश्वासमत प्राप्त हो तो मुख्यमंत्री का कार्यकाल सामान्यतः अधिकतम पाँच वर्ष का होता है; इसके अतिरिक्त मुख्यमंत्री के कार्यकाल की संख्याओं की कोई सीमा नहीं होती।
जम्मू और कश्मीर में राज्यपाल शासन लगने के बाद भारत के सभी राज्यों में से दो, पश्चिम बंगाल में ममता बनर्जी और राजस्थान में वसुंधरा राजे महिला हैं। दिसम्बर 1994 से, सिक्किम के पवन कुमार चामलिंग सबसे लम्बे समय से पदस्थ मुख्यमंत्री हैं। पंजाब के अमरिन्दर सिंह सबसे वृद्ध मुख्यमंत्री हैं जबकि अरुणाचल प्रदेश के पेमा खांडू सबसे युवा मुख्यमंत्री हैं। भारतीय जनता पार्टी के पंद्रह पदस्थ और भारतीय राष्ट्रीय कांग्रेस के तीन पदस्थ है; इसके अतिरिक्त किसी भी अन्य दल के पदस्थ मुख्यमंत्रियों की संख्या एक से अधिक नहीं है।
██ आम आदमी पार्टी██ ऑल इण्डिया अन्ना द्रविड़ मुनेत्र कड़गम██ सर्वभारतीय तृणमूल कांग्रेस██ भारतीय जनता पार्टी██ बीजू जनता दल██ मार्क्सवादी कम्युनिस्ट पार्टी██ भारतीय राष्ट्रीय कांग्रेस██ जम्मू और कश्मीर पीपुल्स डेमोक्रेटिक पार्टी██ जनता दल ██ नागा पीपुल्स फ्रंट██ समाजवादी पार्टी██ शिरोमणि अकाली दल██ सिक्किम डेमोक्रेटिक फ्रन्ट██ तेलंगाना राष्ट्र समिति██ तेलुगु देशम पार्टी
