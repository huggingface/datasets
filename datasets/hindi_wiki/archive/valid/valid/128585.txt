स्टेसी एन्न फर्ग्युसन जिन्हें अपने मंच के नाम फ़र्गी से आम तौर पर जाना जाता है, एक अमरीकी गायिका, गीत लेखकिका, अभिनेत्री, टेलिविज़न होस्ट और फैशन डिजाइनर है। वह पहले बच्चों के टेलिविज़न धारावाहिक शृंखला किड्स इन्कॉर्पोरेटेड और वाइल्ड ऑर्किड की सदस्य थी। वह द ब्लैक आइड पीस की महिला गायक है जिनके साथ उन्होंने विश्वभर में रिकोर्ड सफलता हासिल की है। उनके एकल अल्बम के पाँच गीत बिलबोर्ड हॉट 100 के शीर्ष पाँच गीत थे जिनमे से तिन बाद में नंबर एक के पायदान पर रहे।
वाइल्ड ऑर्किड को 2001 में छोड़ने के बाद फर्ग्युसन ने द ब्लैक आइड पिस में शामिल होना पसंद किया। द ब्लैक आइड पिस के साथ उनके कई अल्बम सफल रहे जिसके पश्च्यात उन्होंने अपना एकल अल्बम द डचेस सितंबर 2006 में रिलीज़ किया जों एक सफल अल्बम रहा। द ब्लैक आइड पिस ने फर्ग्युसन के साथ रिलीज़ अपने तीसरे अल्बम द इ.एन.डी में पुनः अपनी सफलता दोहराई और इसके साथ उन्होंने बिलबोर्ड हॉट 100 में अपनी पहली नंबर एक की शृंखला स्थापित की। 2009/2010 में फर्ग्युसन ने अपने ग्रुप के साथ दौरा शुरू किया और बाद में अपना परफ्यूम आउटस्पोकन एवॉन के अंतर्गत मई 2010 में लॉन्च किया।
उन्होंने द ब्लैक आइड पिस की साथ अपनी सफलता पुनः दोहराई जब उन्होंने द बिगिनिंग अल्बम को नवंबर 2010 में रिलीज़ किया।
फर्ग्युसन का जन्म हेसिंडा हाइट्स, कैलिफोर्निया में टेरेसा एन्न, जों एक कैथलिक स्कुल शिक्षिका थी, व जॉन पैट्रिक फर्ग्युसन की बेटी के रूप में हुआ। वे आयरिश, स्कॉटिश, मेक्सिकन व मूल अमरीकी वंश की है। उनकी परवरिश रोमन कैथलिक के रूप में की गई और उन्होंने मेसा रोबल्स मिडल स्कुल व ग्लेन ए. विल्सन हाई स्कुल में पढ़ाई की। उन्होंने नृत्य का प्रशिक्षण लिया और आवाज़ देने का कार्य शुरू किया जिसे उन्होंने टेलिविज़न के लिए बने कार्टून पीनट्स में सैली को आवाज़ डे कर किया और साथ ही द चार्ली ब्राउन एंड स्नूपी डॉग के चार एपिसोडों में भी अपनी आवाज़ दी। 1984 से 1989 तक उन्होंने टीवी धारावाहिक किड्स इन्कॉर्पोरेटेड में कार्य किया। इस दौरान वे एक चियर लीडर, स्पेलिंग बी विजेता व गर्ल स्काउट थी।
फ़र्गी वाइल्ड ऑर्किड की तिन सदस्यों में से एक थी जिसमे उनके साथ स्टेफनी रिडेल व किड्स इन्कॉर्पोरेटेड की सहकलाकार रीनी सैंडस्टॉर्म थी। 1992 में इन्होने रेकोर्ड लेबलों से मुलाकातें शुरू की परन्तु इन्हें कहीं सफलता नहीं मिली। आखिरकार उन्हें सोनी पब्लिशिंग के साथ संगीत प्रकाशन का सैदा मिला व 1994 में उन्होंने आरसीए के साथ रेकोर्ड के सौदे पर हस्ताक्षर किए। अप्रैल 2007 में उन्होंने एक इंटरव्यू के दौरान यह माना की वे सेक्स व नशीले पदार्थों के जाल में अठाराह वर्ष की होती ही फंस गई और कहा: "मैंने भूतकाल में समलैंगी अनुभव लिए है। मैं यह नहीं कहूँगी की मैंने कितने पुरषों के साथ सम्भोग किया पर मैं बेहद सम्भोग पसंद इंसान हूँ।"
उनका पहला एकल गीत "एट नाइट आई प्रे" बिलबोर्ड चार्ट पर 1996 के अंत में प्रदर्शित हुआ। मार्च 1997 में वाइल्ड ऑर्किड ने अपना इसी नाम का पहला अल्बम रिलीज़ किया। सितंबर 1998 में उन्होंने अपना दूसरा अल्बम ऑक्सीजन रिलीज़ किया। 16 जून से 28 अगस्त के बिच उन्होंने चेर के डू यु बिलीव? टूर में सिंडी लौपर के साथ भाग लिया जो उन्हें अमेरिका व कनाडा में कुल 52 शहरों में घुमा लाया। अपना तीसरा अल्बम पूरा होने पर उनके रेकोर्ड लेबल ने उसे प्रदर्शित करने से मन कर दिया और इसके चलते फर्ग्युसन ने सितंबर 2001 में वाइल्ड ऑर्किड छोड दिया। 2006 में इंटरटेनमेंट वीकली के साथ एक इंटरव्यू में फर्ग्युसन ने खुलासा किया की बैंड की और स्वयं की नशे की छवि के चलते उन्होंने वाइल्ड ऑर्किड छोड़ा।
वाइल्ड ऑर्किड के साथ प्रदर्शनों के दौरान फर्ग्युसन को क्रिस्टल मेथाम्फेटामाइन की लत लग गई जों उनके साथ 2001 में बैंड छोड़ने तक बनी रही। सितंबर 2006 में फर्ग्युसन ने टाइम मैगज़ीन के साथ अपनी नशे की आदत छोड़ने के बारे में चर्चा की। "वह एक ऐसा प्रेमी था जिससे रिश्ता तोडना मैंने बेहद मुश्किल पाया", उन्होंने कहा। फर्ग्युसन ने कई साक्षात्कारों में माना है की वह सम्मोहन प्रथा का उपयोग क्रिस्टल मेथ पर काबू पाने के लिए करती है। 2001 से पहले फर्ग्युसन के पॉप-स्टार जस्टिन टिम्बरलेक के साथ प्रेम सम्बन्ध थे।
जब द ब्लैक आइड पिस अपना तीसरा अल्बम, 2003 का एलेफंक, रिकॉर्ड कर रहे थे तब विल.आई.एम ने फर्ग्युसन को "शट अप" गाना गाने के लिए आमंत्रित किया। वे इसके बाद अच्छे से तीनों में घुल-मिल गई और उन्होंने पाँच और गाने अल्बम के लिए रिकॉर्ड किए। वसंत ऋतू के बाद, एलेफंक रिलीज़ होने से कुछ वक्त पहले, इंटरस्कोप के चेयरमैन जिमी लोविन ने फर्ग्युसन को ब्लैक आइड पिस में एक पक्के स्थान का प्रस्ताव दिया जों उनके पार्श्वगायक किम हिल के 2000 में जाने के कारण खली हो गया था।
एलेफंक से "वेयर इज़ द लव?" गीत ब्लैक आइड पिस का पहला बेहद सफल गाना बन गया जों बिलबोर्ड हॉट 100 की सूची में आठवें स्थान पर रहा परन्तु अन्य देशों में प्रथम क्रमांक हासिल करने में कामियाब रहा। इसके बाद "शत अप" कई बाजारों में रिलीज़ किया गुआ। अल्बम का तीसरा गीत "हे मामा" कई यूरोपीय देशों में पहले 10 की सूची में रहा और अमेरिका में तेइसवें स्थान पर पहुंचा। 2004 में ब्लैक आइड पिस एलेफंक के विश्वव्यापी दौरे के लिए निकल गए।
उनका तीसरा अल्बम मंकी बिज़नस जून 2005 को रिलीज़ किया गया। मंकी बिज़नस बिलबोर्ड 200 में दूसरे पायदान पर रहा। अल्बम का पहला गीत "डोंट फंक विथ माई हार्ट" अमेरिका में तीसरे स्थान पर पहुंचा व इसने उन्हें सर्वश्रेष्ठ रैप पर्फोर्मंस बाय ड्यूओ ऑर ग्रुप के ग्रैमी पुरस्कार का सम्मान अर्जित करवाया। अल्बम के दूसरे गीत "माई हम्प्स" को तुरंत ही अमेरिका में व्यापारिक सफलता हासिल हुई और यह ऑस्ट्रेलिया में हॉट 100 के तीसरे पायदान पर रहा। 2005 में ब्लैक आइड पिस ग्वेन स्टेफनी के दौरे पर निकला। बाद में ब्लैक आइड पिस होंडा सिविक टूर पर दोबारा निकला।
फर्ग्युसन ने अपना एकल अल्बम द डचेस सितंबर 2009 में रिलीज़ किया। द डचेस में फर्ग्युसन के छः गाने हीट साबित हुए जिनमे "लंडन ब्रिज", "फर्गालिशस", "ग्लैमरस", "बिग गर्ल्स डोंट क्राई", "क्लम्सी" और "फाइनली" शामिल है। 18 नवम्बर 2007 को फर्ग्युसन ने अमेरिकन म्युज़िक अवार्ड्स में पॉप ऑर रोक "पसंदीदा महिला कलाकार" का सम्मान हासिल किया। इसके साथ ही उनके गाने "बिग गर्ल्स डोंट क्राई" ने उन्हें सर्वश्रेष्ठ महिला पॉप गायन प्रदर्शन का ग्रैमी पुरस्कार नामांकन दिलाया। दिसंबर 2007 में ब्लेंडर ने फर्ग्युसन को अपनी "वर्ष की महिला" घोषित किया।
फर्ग्युसन 2006 में पुनः अभिनय क्षेत्र में पोसायडन के साथ लौटी जिसमे उन्होंने एक मंच गायिका अदा की। इसके बाद बे 2007 में बनी ग्राइंड हाउस और 2009 में बनी संगीतमय फ़िल्म नाइन में नज़र आई।
फर्ग्युसन और जोश डूहामल ने 10 जनवरी 2009 में पाँच साल चले प्रेम सम्बन्ध के बाद शादी कर ली। फर्ग्युसन और डूहामल की मुलाकात सितंबर 2004 में हुई थी जब वह और उनका बैंड डूहामल के शो लास वेगास में आए थे।
द ब्लैक आइड पिस से मार्च 2009 में अपने अल्बम द इ.एन.डी का गीत "बूम बूम पॉ" रिलीज़ किया जों अमेरिका में पहले क्रमांक पर रहा और यह इनका पहले पायदान पर रहने वाला पहला गीत बन गया। इसके बाद उन्होंने "आई गोटा फीलिंग" रिलीज़ किया जों और अधिक सफल रहा और 11 जुलाई को बिलबोर्ड हॉट 100 के पहले पायदान पर रहा। "मीट मी हाफवे", जों इस अल्बम का तीसरा गीत था, को सितंबर 2009 में रिलीज़ किया गया।
