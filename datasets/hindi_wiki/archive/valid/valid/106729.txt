सीताराम अग्रहरि 'प्रकाश' नेपाल के कवि, साहित्यकार एवं प्रख्यात पत्रकार हैं। वे नेपाल के सबसे पुराने समाचार पत्र गोरखापत्र के प्रधान संम्पादक हैं।
इनका जन्म सन् 1957 में नेपाल के दुहबी, सुनसरी में हुआ। आपकी माता की नाम स्वर्गीय गणपति देवी और पिता का नाम स्वर्गीय लखनराम अग्रहरि हैं। इन्होंने राजनीति विज्ञान में एम. ए., हिन्दी में एम. ए. और बी.ए. किया है। आपने इंडियन इन्स्टिट्यूड ऑफ मास कम्युनिकेशन, नई दिल्ली से डिप्लोमा इन जर्नालिज़्म किया है और थॉमसन फाउंडेशन, लंदन से पत्रकारिता संबंधित शिक्षण प्राप्त किया हैं।
मैं ही कोशी, मैं ही काशीमैं कावा कैलाश रेमैं सिजियाड, सिन्धु, नाइल, मिसिसिपीक्यों मन में अविश्वास रे!
जिन्दा है इसलिए हैं जिन्दा आदमी की तरहमुर्दा होते तो कब के मर गए होतेमेरे ऩज्मों ने झेले है जमाने के ज़ख्मवरना हम तो कब के उजड़ गए होते
सीताराम अग्रहरि लगभग तीन दशक से लेखन व पत्रकारिता से जुड़े हैं। इनकी हजारो लेख, रचनाएं विभिन्न प्रतिष्ठित पत्र पत्रिकाओ में प्रकाशित हो चुके है। वर्ष 1977 में सीताराम प्रकाश की पहली कथा संग्रह 'कथाद्वीप' प्रकाशित हुआ। इनका काव्य संग्रह 'जिये स्वाभिमान भी' फरवरी 1996 में नेपाल-भारत साँस्कृतिक समाज, काठमांडू द्वारा प्रकाशित हुआ। अप्रैल 2011 में सीताराम अग्रहरि की दूसरी कविता संग्रह 'तुम्हीं से कहता हुँ' प्रकाशित हुआ, जिसके लिए इनको राजर्षि जनक प्रतिभा पुरस्कार से सम्मानित किया गया। इन्होंने स्पेन, इटली, सिंगापुर, चीन, मलेशिया, हडकड व अन्य कई देशों का भ्रमण किया हैं।
नेपाल के सबसे पुरानी समाचार पत्र 'गोरखापत्र दैनिक' का प्रधान संपादक होने का गौरव प्राप्त करने वाले सीताराम अग्रहरि पत्रकारिता से पिछले तीस साल से जुड़े है। नेपाली, हिन्दी, मैथली और भोजपुरी में इनके लेख, रचनाए अकसर प्रकाशित होती रहती है। वें युवा मंच व मनोरम अप्सरा के पूर्व प्रधान संपादक और नेपाल पत्रकार महासंघ, गोरखापत्र शाखा के पूर्व अध्यक्ष रह चुके हैं। अग्रहरि नेपाल खेलकूद पत्रकार मंच के संस्थापक संयोजक और स्पोर्ट्स जर्नालिस्ट फोरम के संस्थापक अध्यक्ष हैं।

