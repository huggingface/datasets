ट्रॉम्स उत्तरी नॉर्वे में एक काउंटी है। इसकी सीमाएं उत्तर-पूर्व में फिनमार्क काउंटी और दक्षिण-पश्चिम नॉर्डलैंड काउंटी से लगती हैं। स्वीडन का नॉरबबॉटन लैन दक्षिण में, और इससे आगे दक्षिण पूर्व में फिनलैंड का लैपलैंड प्रांत स्थित है। इसके पश्चिम में नार्वेजियाई सागर है। 1866 में स्थापित यह काउंटी संपूर्ण रूप से, आर्कटिक वृत के उत्तर में स्थित है। ट्रॉम्स काउंटी नगर पालिका, ट्राम्स के लोगों द्वारा चुने गए काउंटी का शासी निकाय हैं, जबकि ट्रॉम्स काउंटी गवर्नर राजा और नॉर्वे की सरकार का प्रतिनिधि है। 2014 में काउंटी की आबादी 161,771 थी।
