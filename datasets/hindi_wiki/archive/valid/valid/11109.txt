ऐतिहाद एयरवेज अमीरात के बाद संयुक्त अरब अमीरात की दूसरी सबसे बड़ी एयरलाइन एवं ध्वज वाहक है। इसका मुख्यालय अबू धाबी अंतर्राष्ट्रीय हवाई अड्डे के निकट खलीफा सिटी, अबू धाबी में है। जुलाई 2003 में अबू धाबी के अमीरात के शाही फरमान द्वारा स्थापित, इस एयरलाइन ने नवंबर 2003 में उड़ान भरना प्रारम्भ किया।
यह एयरलाइन्स मिडिल ईस्ट, अफ्रीका, यूरोप, एशिया, ऑस्ट्रेलिया एवं अमेरिका के 120 यात्री एवं मालवाहक गंतव्यों पर हर हफ्ते 1100 उड़ाने भरती है। 2012 में एतिहाद ने 10.3 लाख यात्रियों का परिवहन किया, जो पिछले साल से 23% की अधिक थी। एतिहाद एयरवेज मध्य पूर्व में तीसरी सबसे बड़ी एयरलाइन है एवं दुबई स्थित अमीरात एयरलाइन के बाद संयुक्त अरब अमीरात में दूसरी सबसे बड़ी एयरलाइन सेवा है। 
यह एयरलाइन्स अपने प्रमुख क्षेत्र यात्री परिवहन के अलावा एतिहाद हॉलीडेज एवं एतिहाद कार्गो भी संचालित करती है। 2015 में इसने “एतिहाद एयरवेज पार्टनर्स” के नाम से खुद का एयरलाइन गठबंधन की स्थापना की। अलीटालिए, जेट एयरवेज, एयर बर्लिन, निकी, एयर सर्बिया, एयर सेशेल्स और एतिहाद क्षेत्रीय ने इसमें प्रमुख भागीदारी निभाकर हवाई यात्रियों को ज्यादा विकल्प प्रदान किया। 
जुलाई 2003 में संयुक्त अरब अमीरात के ध्वज वाहक के रूप में, एतिहाद एयरवेज शेख खलीफा बिन जायद अल नहयन द्वारा जारी किए गए रॉयल डिक्री द्वारा स्थापित किया गया था। यह AED500लाख की शुरुआती चुकता पूंजी के साथ शुरू किया गया था। 5 नवंबर 2003 को अल अं की औपचारिक उड़ान के साथ इसने उड़ान सेवा प्रांरभ किया। 12 नवंबर 2003 को बेरुत की उड़ान भरकर इसने वाणिज्यिक परिचालन की शुरुआत किया। 
फ़रवरी 2013 से, एयरलाइन दुनिया भर के 86 गंतव्यों के लिए यात्री और कार्गो सेवा एवं अपने अबू धाबी में स्थित संचालन केंद्र चला रही है। 
2013 के दुबई एयरशो में, एतिहाद ने स्विस एयरलाइन कंपनी डार्विन एयरलाइन में 33.3% हिस्सेदारी खरीदने की घोषणा की। डार्विन मार्च 2014 से “एतिहाद क्षेत्रीय” के रूप में रीब्रांडेड की गयी थी। 
एतिहाद का मुख्यालय अबु धाबी इंटरनेशनल एयरपोर्ट के निकट खलीफा सिटी, अबु धाबी, में है। 
“इक्विटी अलायन्स” एतिहाद एयरवेज के ऑपरेशन के स्तंभों में से एक है जिसमे शामिल है।
वर्तमान:
30 जुलाई 2007 में एतिहाद एयरवेज की हार्ले क्वींस रग्बी क्लब और हार्लेक्वींस रग्बी लीग क्लब मुख्य प्रायोजक बनने की घोषणा की गई थी।
18 दिसंबर 2007 में एतिहाद ने घोषणा की यस आइलैंड में होने वाले 2009 अबु धाबी ग्रैंड प्रिक्स का प्रमुख प्रायोजक होगा।
अक्टूबर 2008 में, यह घोषणा की गई थी एतिहाद मेलबोर्न में डॉकलैंड्स स्टेडियम का प्रायोजक होगा।1 मार्च 2009 से यह प्रभावी हो गया एवं इसका नाम एतिहाद स्टेडियम हो गया।
