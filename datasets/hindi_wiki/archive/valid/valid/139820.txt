प्रेम बंधन 1979 में रामानन्द सागर द्वारा निर्देशित हिन्दी फिल्म है। इसके प्रमुख कलाकार है राजेश खन्ना, रेखा व मौसमी चटर्जी और सहायक कलाकार हेलन, भगवान, कैस्टो मुखर्जी, ए के हंगल व ललिता पवार है। 
यह कथा राजेश खन्ना द्वारा अभिनीत पात्र का है जो अपनी स्मरणशक्ति खोये एक मछुअरी से विवाह करता है और शहर में प्रेमिका उसकी प्रतीक्षा करती है। 
महुआ नामक आदिवासी अपने पिता के साथ एक मछुआरे गाँव में रहती है। एक दिन गाँव का पुजारी एक आदमी को पाए, उसे खिलाए पिलाए, महुआ के पिता को उसके देख-रेख करने कहता है। उसे अपनी सुध न होने के कारण उसे किशन नाम दिए गाँव में रखते हैं। कुछ दिन बाद महुआ उसे प्रेम कर विवाह करती है। कुछ महीने बाद किशन शहर जाकर नहीं लौटता| चिंतित महुआ अपने पिता व पुलिस के साथ शहर जाए उसे ढूंढती है। उसके न मिलने से निराश हुए वे गाँव लौटते हैं। कुछ दिन बाद चिंतित महुआ किशन को ढूँढने निकल पड़ती है। रस्ते में उसे एक डॉक्टर मिलता है जो उसके बताये हुए सूरत वाले आदमी का चिकित्सा किया है और उस आदमी का बम्बई वाला पता देता है। महुआ बम्बई के उस पते पर पहुँचकर पाती है कि किशन उसे पहचानने से इंकार कर अपनेको एक धनिक मोहन खन्ना बताता है। कुछ ही दिनों में वह एक धनी लड़की मीना मेहरा से मंगनी करने वाला है। किशन महुआ से प्रेम बंधन जोड़ना या मोहन का मीना से, इसी बात को कथा में आगे दर्शाया गया है। 
