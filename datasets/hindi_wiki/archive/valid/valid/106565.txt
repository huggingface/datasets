129 असैनिक:
प्रमाणित: 7 आतंकवादी आत्मघाती जैकेट के साथ। कुछ एके-47 के साथ:
13 नवंबर 2015 की शाम को फ्रांस की राजधानी पेरिस और उसके उत्तरीय उपनगरीय इलाके सेंट डेनिस में आतंकी हमलों की एक श्रृंखला को अंजाम दिया गया जिसमें बड़े पैमाने पर गोलीबारी, आत्मघाती बम विस्फोट, और लोगों को बंधक बनाया गया। हमलों की शुरुआत 21:20 सीईटी में स्टेड डी फ्रांस के बाहर तीन आत्मघाती हमलों, बड़े पैमाने पर शूटिंग और मध्य पेरिस के पास चार स्थानों पर एक और आत्मघाती बम विस्फोट के साथ हुई। सबसे घातक हमला 14 नवंबर को 00:58 सीईट पर बाटाक्लेन थिएटर में हुआ जहाँ हमलावरों ने पुलिस के साथ उलझने से पहले लोगों को बंधक बनाया। हमलों में 129 लोग, मारे गए जिनमे से 89 की मृत्यु जिनमें से बाटाक्लेन थिएटर में ही हुई। 352 लोगों में से 80 गंभीर रूप से घायल होने के कारण अस्पताल में भर्ती कराया गया। पीड़ितों के अलावा, सात हमलावरों की भी मृत्यु हो गई, और अधिकारियों ने बड़े पैमाने पर अभी भी अन्य साथियों की खोज करने के लिए जारी रखा है।द्वितीय विश्वयुद्ध के बाद फ्रांस पर यह सबसे घातक हमला था।
फ्रांस में जनवरी 2015 के हमलों के बाद से हाई अलर्ट घोषित किया गया था उस हमले में नागरिकों और पुलिस अधिकारियों सहित 17 लोग मारे गए थे। जवाब में, 2005 के दंगों के बाद पहली बार आपातकाल घोषित किया गया और अस्थायी नियंत्रण देश की सीमाओं पर रखा गया है। लोगों और संगठनों ने अपनी एकजुटता को सोशल मीडिया के माध्यम से व्यक्त किया। 15 नवंबर को, फ्रांस के हमलों के प्रतिशोध में, अल-रक्का में आई एस आई एल के ठिकानों को लक्ष्य बनाकर आपरेशन चामल, चलाया गया जो अभी तक का सबसे बड़ा हवाई हमला है। 18 नवंबर को, हमलों के मास्टरमाइंड संदिग्ध, बेल्जियम के अब्देल हामिद, को फ्रांसीसी पुलिस ने एक छापे में मार गिराया।
जनवरी 2015 में हुए चार्ली हेबदो पर हमलें के बाद से ही फ्रांस में हाई अलर्ट लगा हुआ था और 2015 में 30 नवंबर से 11 दिसंबर तक होने वाले संयुक्त राष्ट्र जलवायु परिवर्तन सम्मेलन पर हमले की आशंका से और भी सुरक्षा बढ़ा दी गयी थी।
तुर्की, इराक, और इजरायल की खुफिया एजेंसियों ने हमलों से महीनों पहले ही फ्रेंच मिट्टी पर हमले की चेतावनी दी थी, लेकिन फ्रांस के अधिकारियों से उन्हें कोई जवाब नहीं मिला।
14 नवम्बर को राष्ट्रपति फ्रांसिस होलांद ने बताया कि इन हमलों को आईएसआईएल ने फ्रांस में रह रहे लोगों की मदद से अंजाम दिया था। हमलावरों की लाशों के पास से सीरियाई और मिस्री पासपोर्ट मिले, लेकिन मिस्र के अधिकारियों ने इसे एक पीड़ित अलीद अब्दल-रज़्ज़ाक का बताया जो कि हमलावर नहीं था। 16 नवम्बर को बेल्जियम और फ्रांस के जांच अधिकारी अब्दलहमीद अबाउद की तलाश करने लगे थे जो एक कट्टरपंथी जिहादी था और जिसके इस हमले की साजिश रचने का अनुमान लगाया गया। बेल्जियम और फ्रांस में हुए अन्य हमलों में शक के घेरे में आने के बाद अबाउद जो कि एक मोरोक्को मूल का बेल्जियमवासी है सीरीया भाग गया। माना जाता है कि अबाउद ने इब्राहिम और सालाह अब्देस्लाम सहित कई जिहादियों को इन हमलों कि अंजाम देने के लिये भर्ती कर रखा था। वरिष्ठ यूरोपीय अधिकारियों ने द वाशिंग्टन पोस्ट को बताया कि अबाउद 18 नवम्बर को फ्रेंच पुलिस द्वारा उत्तरी पेरिस में डाले गई एक छापे में मारा गया; हालांकि फ्रांसिस मोलिन्स ने अबाउद की मृत्यु की पुष्टि नहीं की है। 
पेरिस के अभियोक्ता के अनुसार हमलावरों की तीन टोलियों ने इन हमलों को अंजाम दिया। उन्होंने अपने बदन पर बम बांध रखे थे। इनमें से एक आत्मघाती हमलावर को पहले 8 बार गिरफ्तार किया जा चुका था, लेकिन उसे आतंकी की श्रेणी में कभी भी नहीं रखा गया।
सात हमलावर घटनास्थल पर ही मारे गये।
एक अभियुक्त को सीरीयाई पासपोर्ट के साथ पाया गया। पासपोर्ट धारक के बारे में फ्रेंच पुलिस को पहले से कोई सूचना नहीं थी।
15 नवम्बर को पेरिस के अभियोक्ता फ्रांसिस मोलिन्स ने तीन में से दो हमलावरों को इब्राहिम अब्देसलाम और एक 20 वर्षीय युवक के तौर पर बताया। 
पूर्व अमेरिकी राष्ट्रीय आतंकनिरोधी केंद्र के डायरेक्टर माइकल लीटर ने कहा की ये हमले जिस सुनियोजित ढंग से किये गये वैसा 2008 के मुंबई हमलों के बाद देखने में नहीं आया था। मुम्बई और पेरिस के हमलों में कई समानताएँ देखने को मिलीं। मुंबई पुलिस के संयुक्त कमिश्नर देवेन भारती ने इनमें बहुत सी समानताओं का जिक्र किया है जैसे, एक ही बार में एक ही साथ विभिन्न टोलियों में कई जगह हमले करना, ऐसी जगहों को चुनना जहाँ ज्यादा लोग एकत्रित होते हैं, आईईडी व घातक राइफलों का प्रयोग करके ज्यादा से ज्यादा लोगों को मारना व आत्मघाती हमले करना। भारती के अनुसार सिर्फ एक यही विभिन्नता थी कि मुंबई हमलों की तरह यहाँ हमलावरों ने हमलों को जारी नहीं रखा और पकड़े जाने का अंदेशा होते ही खुद को उड़ा लिया।
आईएसआईएस ने इन आतंकी हमलों की जिम्मेदारी 14 नवम्बर को अपने उपर ले ली। हमलों के 24 घंटो के अंदर ही इसके मीडिया समूह अल-हयात मीडिया समूह ने डार्क वेब पर एक वेबसाइट शुरु की और इसकी प्रशंसा करते हुए अपने समर्थकों से कूट संदेश सेवा टेलीग्राम का उपयोग करने की सलाह दी। इसने हमले की वजह पेरिस के प्रति अपने वैचारिक विरोध और पेरिस के घृणा और विकृतिकरण की राजधानी होना बताया। आईएस ने इसे रक्का में आईएस के ठिकानों पर नाटो के नेतृत्व में फ्राँस के हमलों और विश्वव्यापी मुस्लिमों के प्रति फ्रांस सरकार की विदेश नीति का जवाब भी बताया।
हमलावरों में 129 पीड़ितों की मौत हो गई और 352-368 घायल हुए हैं, जिनमे से 80 को गंभीर रूप से घायल होने के कारण अस्पताल में भर्ती कराया गया।इन हमलों में लगभग 26 देशों के लोग हताहत हुए।
