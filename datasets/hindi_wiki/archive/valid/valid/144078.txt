इरकुत्स्क रूस के साइबेरिया क्षेत्र के दक्षिणपूर्वी भाग में स्थित इरकुत्स्क ओब्लास्त नामक प्रान्त की राजधानी है। अंगारा नदी के किनारे बसा हुआ यह शहर साइबेरिया के सबसे बड़े शहरों में से एक है और 2010 की जनगणना में इसकी आबादी 5,87,225 गिनी गई थी। इसके पास अन्गार्स्क और शेलेख़ोव शहर स्थित हैं जो इरकुत्स्क महानगर क्षेत्र का हिस्सा गिने जाते हैं और अगर इन्हें भी गिना जाए तो इरकुत्स्क महानगर की आबादी 10 लाख के आसपास है।
इरकुत्स्क में जुलाई में तापमान 37.2 सेंटीग्रेड तक जा चुका है और सर्दियों में जनवरी में −49.7 सेंटीग्रेड तक गिर भी चुका है। इतनी भयंकर सर्दी में शीतकालीन मौसम में किसी ज़माने में यहाँ दूध जमी हुई ईंटों में बिका करता था। यह शहर सन् 1661 में एक फ़ौजी यातायात पड़ाव के रूप में स्थापित हुआ था लेकिन समय के साथ काफ़ी विस्तृत हो गया।
इरकुत्स्क रेल स्टेशन
काज़ान्सकी गिरजाघर
सर्दियों में जमी हुई अंगारा नदी पर बर्फ़ का तराशा एक गिरजा
इरकुत्स्क में आयोजित नौवा 'बायकल पर कविता' नामक कवि सम्मलेन
एक बस स्टॉप
