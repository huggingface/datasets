दिल्ली विश्वविद्यालय, भारत सरकार द्वारा वित्तपोषित एक केन्द्रीय विश्वविद्यालय है। भारत की राजधानी दिल्ली स्थित यह विश्वविद्यालय 1922 में स्थापित हुआ था। यह स्नातक और स्नातकोत्तर स्तर पर पाठ्यक्रम उपलब्ध कराता है। भारत के उपराष्ट्रपति वेंकैया नायडू विश्वविद्यालय के वर्तमान कुलाधिपति हैं। THES-QS की विश्व के विश्वविद्यालयों की रैंकिंग के अनुसार यह भारत का शीर्ष गैर-आईआईटी विश्वविद्यालय है। 
दिल्ली विश्वविद्यालय के दो परिसर हैं जो दिल्ली के उत्तरी और दक्षिणी भाग में स्थित हैं। इन्हें क्रमश: उत्तरी परिसर और दक्षिणी परिसर कहा जाता है। दिल्ली विश्वविद्यालय का उत्तरी परिसर में दिल्ली मेट्रो की पीली लाइन के साथ सुनियोजित ढंग से जुड़ा हुआ है और मेट्रो स्टेशन का नाम 'विश्वविद्यालय' है। उत्तरी परिसर दिल्ली विधान सभा से 2.5 किमी और अंतरराज्यीय बस अड्डे से 7.0 किलोमीटर की दूरी पर स्थित है।तो वहीं इसका दक्षिणी परिसर गुलाबी लाइन से जुड़ा है और मेट्रो स्टेशन का नाम 'दुर्गाबाई देशमुख साउथ केम्पस 'है|
दिल्ली विश्वविद्यालय भारत के सबसे प्रमुख शिक्षण संस्थानों में से एक है और अपने उच्च स्तरीय शिक्षण और शोध के लिये देश विदेश के छात्रों को आकृष्ट करता है। इसकी स्थापना सन 1922 में एक एकात्मक, शिक्षण आवासीय विश्वविद्यालय के रूप में केन्द्रीय विधायिका द्वारा हुई थी। तब इस विश्वविद्यालय में सिर्फ तीन कॉलेज/महाविद्यालय : सेंट स्टीफेंस कॉलेज, हिन्दू कॉलेज और रामजस कॉलेज हुआ करते थे और 750 विद्यार्थियों के साथ इसकी शुरुआत हुई थी। लेकिन आज छात्रों के नामांकन की दृष्टि से यह दुनिया के सबसे बड़े विश्वविद्यालयों में से एक है। हरि सिंह गौड़ इस विश्वविद्यालय के पहले उपकुलपति बने। और शुरुआती दौर में ही चोटी के विद्वानों जैसे डॉ॰डी.एस. कोठारी, टी.आर. शेषाद्री, पी.महेश्वरी और एम.एल. भाटिया इत्यादि इस विश्वविद्यालय में आये। आज 79 कालेज इस विश्वविद्यालय से संबद्ध हैं।
हिन्दी विभाग
हिन्दी विभाग के संस्थापक अध्यक्ष डॉ॰ नगेन्द्र थे। वे दो दशक से भी ज्यादा अध्यक्ष पद पर रहे। वे हिन्दी को एक ज्ञानानुशासन के रूप में विकसित और स्थापित करनेवाले विद्वान के रूप में जाने जाते हैं। उन्होंने हिन्दी को संस्कृत से स्वतंत्र एक अलग ज्ञान विभाग के रूप में प्रतिष्ठा दी। साहित्य और भाषा के तौर पर हिन्दी की पीढ़ी के साथ-साथ अनुवाद और जीवन के अन्य क्षेत्रों में हिन्दी के अन्य उपयोगों में प्रशिक्षण की भी व्यवस्था उन्होंने आरंभ की।
आज हिन्दी विभाग में हर वर्ष अलग-अलग पाठ्यक्रम में प्रवेश लेनेवाले छात्र-छात्राओं की कुल संख्या लगभग एक हजार की होती है। यहाँ भाषा, अनुवाद, पत्रकारिता के विविध पाठ्यक्रम संचालित होते हैं।
प्रमुख पाठ्यक्रम- 
संबद्ध / घटक / मान्यता प्राप्त महाविद्यालय:
यहां दिल्ली मेट्रो रेल की येलो लाइन शाखा का एक स्टेशन भी है। दिल्ली विश्वविद्यालय दिल्ली के रिंग मार्ग पर पड़ने वाला एक चौराहा है, जिसे गुरु तेगबहादुर मार्ग काटता है।
साँचा:मुद्रिका मार्ग
