इंडोनेशिया के सुलावेसी द्वीप के उत्तरी भाग में दो जुड़वां ज्वालामुखी लोकोन पर्वत और एम्पुंग पर्वत स्थित हैं, जो एक दूसरे से सिर्फ 2.2 किमी दूर हैं। दोनो का उद्भव तोंदानो के मैदान से होता है और दोनो ही सुलावेसी के सक्रिय ज्वालामुखी हैं। मानदो, इनसे लगभग 10 किमी की दूरी पर स्थित है। 
14 जुलाई 2011 की मध्यरात्रि को इसके फटने से करीब पांच हजार फीट की ऊंचाई तक गर्म लावा और उससे निकली राख वायुमंडल में फैल गई थी और जिसके कारण हजारों लोगों को यह स्थान छोड़ने पर बाध्य होना पड़ा।
