यह लेख 2013 में शुरु हुए धारावाहिक के उपर हैं, पुराने वाले के लिए देखे महाभारत । फ़िल्म के लिए महाभारत ।
महाभारत धारावाहिक हिन्दी पौराणिक कथाओं की टीवी नाटक श्रृंखला है और यह 6 सितंबर 2013 से स्टार प्लस पर सोमवार से शनिवार रात 08:30 बजे प्रसासित हो रहा है। यह भारतीय इतिहास के सबसे बड़े युद्ध महाभारत पर आधारित नवीन तकनीकों वाला धारावाहिक है।
यह स्वास्तिक प्रोडक्शन्स द्वारा उत्पादित है। सौरभ राज जैन, शहीर शेख, पूजा शर्मा, अहम शर्मा और अरव चौधरी मुख्य किरदार पर हैं।
विस्तारपूर्वक जानकारी के लिये देखें कुरुक्षेत्र युद्ध और महाभारत।
यह धारावाहिक महाभारत की कथा पर आधारित है। यह धारावाहिक कुरुवंश के राज्य हस्तिनापुर के इतिहास पर आधारित है।
कहानी की शुरुआत तब होती है जब महाराज शांतनु और महारानी सत्यवती दोनों नाव पर विचरण कर रहे थे। दोनो में प्रेम हुआ परंतु सत्यवती नें महाराज का विवाह प्रस्ताव ठुकरा दिया। महाराज को चिंतित देख उनके तथा गंगा के पुत्र भीष्म सत्यवती के पास गए तब उसने बोला कि अगर मैं तुम्हारे पिता से विवाह करुंगी तो मेरे पुत्रों का क्या होगा क्योंकि गद्दी पर तो तुम बैठोगे। तब भीष्म नें प्रतिज्ञा ली कि वह जीवन भर ब्रह्मचारी रहेगा तथा हस्तिनापुर की सेवा करेगा। आखिर में शांतनु के साथ सत्यवती का विवाह हुआ। शांतनु के प्रपौत्र पांडु तथा धृतराष्ट्र हुए, जिसमें पांडु को राजा बनाया गया क्योकि धृतराष्ट्र अंधा था। पांडु का विवाह यादव वंश की कुंती तथा माद्री से हुआ।
धृतराष्ट्र के विवाह का प्रस्ताव लेकर जब गांधार तब गांधार का राजकुमार शकुनी ने प्रतिज्ञा ली कि जिस कुरुवंश ने उसकी बहन गांधारी का विवाह एक अंधे व्यक्ति धृतराष्ट्र के साँथ किया उसका अंत करुंगा।
धृतराष्ट्र का विवाह गांधारी से हुआ तथा इनके 100 पुत्र हुए तथा एक कन्या थी। इनमें दुर्योधन सबसे बड़ा था। उधर पांडु अपनी पत्नियों के साथ विहार कर रहा था तब मृग समझकर उसने मुनि किंदम को मार डाला जिससे उसे श्राप लगा कि वह जब भी किसी स्त्री से संभोग करेगा तब उसकी मृत्यु होगी। पांडु राज त्याग कर वन में वास करता है तथा राजा की अनुपस्थिति में धृतराष्ट्र को कार्यकारी राजा बनाया गया। वन में पांडु के कहने पर कुंती ने अपने पुराने वरदान के द्वारा देवताओं से तीन पुत्र माँगे जिनका नाम क्रमश: युधिष्ठिर, भीम तथा अर्जुन पड़ा। माद्री के लिये भी दो पुत्र माँगे जिनका नाम नकुल तथा सहदेव पड़ा। भूलवश माद्री से संभोग करने हेतु पांडु की जंगल में मृत्यु हो गई।
पांडु पुत्रों को पाण्डव कहा गया। इनके तथा कौरवों के गुरु द्रोणाचार्य थे। द्रोणपुत्र अश्वत्थामा की दुर्योधन से मित्रता हुई।
सब राजकुमार हस्तिनापुर गए वहाँ दुर्योधन की मित्रता कर्ण से हुई तथा उसे अंग नामक राज्य दिया।
बाद में भीम नें राक्षस हिडिंब का वध किया और उसकी बहन हिडिंबा से विवाह किया, इनके पुत्र का नाम घटोत्कच्छ था।
पाण्डवों का विवाह द्रुपद की कन्या द्रौपदी से हुआ जिसके पाँचो पाण्डवों से पाँच पुत्र हुए। अर्जुन का विवाह श्री कृष्ण की बहन सुभद्रा से हुआ, इसके पुत्र का नाम अभिमन्यु पड़ा जो गर्भ से ही युद्ध कला में निपुण था।
चौसर में छल से कौरवों ने पाण्डवों के राज काज छीन लिये तथा द्रौपदी का चीर हरण हुआ। पाण्डवों को वनवास दिया गया।
महाभारत का युद्ध राज्य को लेकर हुआ। यह 18 दिनों तक चला जिसमें भगवान कृष्ण का नारायणी सेना कौरवों के साथ और भगवान खुद अर्जुन के सारथि बने तथा अर्जुन को श्रीमद् भगवद्गीता का ज्ञान दिया। इस युद्ध में भीष्म, दुर्योधन तथा उसके भाई, द्रोण, अभिमन्यु, घटोत्कच्छ, शकुनी आदि मारे गए। अश्वत्थामा ने द्रौपदी को पुत्रों को पाण्डव समझकर मार डाला तब पाण्डवों ने इसके ब्राह्मण होने के कारण इसके मस्तक से मणि निकालकर अधमरा छोड़ दिया। अभिमन्यु और उत्तरा के पुत्र परीक्षित का जन्म हुआ। तक्षक नाग के दंश से परीक्षित की मृत्यु हुई।
यह कार्यक्रम शुरुआत से ही सफल है। यह स्वास्तिक पिक्चर्स का उत्पादन है जिसमें संगणकों द्वारा कई प्रकार के नवीन संपादन विधियों का उपयोग हुआ जिससे इसके टीम ने इसे असली जैसा बना दिया।
इसके उत्पादक सिद्धार्थ कुमार तिवारी की मानें तो इस कार्यक्रम में कुल 100 करोड़ लागत आई है तथा मार्केटिंग में 20 करोड़ खर्च हुआ।इसी के साथ यह धारावाहिक भारतीय टेलीविजन इतिहास का सबसे मँहगा धारावाहिक बन गया।
किशोर कलाकार
अधिक - IMDb
है कथा संग्राम की। .. एक कोरस गीत है जिसके रक्षणकर्ता अजय तथा अतुल हैं तथा निर्देशक सिद्धार्थ तिवारी हैं। यह स्टार प्लस के कार्यक्रम महाभारत का मुख्य गीत है। गीत में महाभारत के सभी मुख्य किरदारों का चित्रण किया गया हैं। 
इस कार्यक्रम की लोगप्रियताके कारण इसका भाषान्तरण कई भाषाओं में किया गया है जैसे बंगाली, मलयालम, तेलुगू, तमिल, इंडोनेशियाई भाषा और मराठी में। इसका बंगाली संस्करण स्टार जलशा चैनल में प्रसारित होता है तथा मलयालम एशियानेट में, तेलुगू संस्करण मां टीवी में, तमिल संस्करण स्टार विजय में, मराठी संस्करण स्टार प्रवाह में तथा इंडोनेशियाई एएनटीवी में प्रसारित होता है।
