विसायज़ या विसाया द्वीप दक्षिणपूर्वी एशिया के फ़िलिपीन्ज़ देश में एक द्वीपसमूह है। यह उस देश के तीन प्रमुख द्वीप दलों में से एक है। यह लूज़ोन द्वीप से दक्षिण में स्थित हैं और यहाँ के विसाई लोगों की अपनी सांस्कृति व भाषाएँ हैं। पनाय, नेग्रोस, सिबू, बोहोल, लेयते और सामार विसायों के प्रमुख द्वीप हैं। यह द्वीपसमूह अधिकतर विसाया सागर को घेरे हुए है।
इतिहासकारों का मानना है कि इस क्षेत्र का नाम पास के इण्डोनेशिया देश के मध्यकालीन हिन्दु-बौद्ध श्रीविजय साम्राज्य पर पड़ा और "विसाया" शब्द संस्कृत के "विजय" शब्द का ही परिवर्तित रूप है। 12वीं शताब्दी में सूलू द्वीपसमूह और विसायाज़ के बड़े भूभाग इसी साम्राज्य के अधीन थे।
