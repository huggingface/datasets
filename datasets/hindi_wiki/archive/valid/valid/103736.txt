मौनी रॉय, अदा खान,अर्जुन बिजलानी 
नागिन एक भारतीय हिन्दी धारावाहिक है, जिसका प्रसारण कलर्स पर 1 नवम्बर 2015 से शुरू हो रहा है। इसका निर्माण एकता कपूर और शोभा कपूर ने किया है।
यह कहानी एक इच्छाधारी नागिन शिवन्या की है, जो अपने माता-पिता की मौत का बदला लेना चाहती है। वह अंकुश के परिवार में एक काम करने वाली बाई के रूप में आती है। यामिनी अपने बेटे रितिक की शादी उसके 25 वर्ष की उम्र होने से पहले कर देना चाहती है। रितिक को शिवन्या से प्यार हो जाता है, लेकिन उसकी मंगनी तन्वी के साथ हो जाती है। तन्वी को रितिक का शिवन्या के प्रति प्यार का पता होता है, लेकिन वह रितिक को छोड़ना नहीं चाहती है। लेकिन शादी के दिन तन्वी किसी को नहीं मिलती है, इस कारण मजबूरी में रितिक की शादी शिवन्या से हो जाती है। रितिक उससे पहले ही प्यार करते रहता है, इस कारण उसे इस शादी से कोई भी परेशानी नहीं होती है। वहीं शिवन्या भी उससे केवल घर में अपनी जगह बनाने के लिए करती है, लेकिन बाद में उसे रितिक से प्यार हो जाता है।
इसके बाद पता चलता है कि रितिक के माता पिता ही शिवन्या के माता पिता को मारने वालों में से हैं। साथ में उनके कुछ दोस्त भी शामिल है। जिसे बाद में शिवन्या मार देती है। लेकिन तावीज के कारण वह बाकी बचे लोगों को नहीं मार पाती है। बाद में पता चलता है कि रितिक के माता पिता उसके माता पिता नहीं है। वह दोनों उसकी माँ के हत्यारे होते हैं और उसके पिता को मणि के लालच में कैद कर के रखते हैं। जब रितिक के पिता उन लोगों के कैद से भाग जाते हैं तो वह शिवन्या को मिलते हैं। इससे उसे पता चल जाता है कि यही रितिक के वास्तविक पिता हैं और उनके व रितिक के गर्दन के पीछे बना निशान मणि को छु सकने वालों के लिए हैं।
सीजन 1
सीजन 2
नागिन धारावाहिक को बालाजी प्रॉडक्शन के एकता कपूर ने बनाया है। एकता ने संतराम वर्मा, चाँदनी, और नीरज को निर्देशन के कार्य के लिए रखा जबकि तनुश्री गुप्ता को रचनात्मक निर्देशन से हटा दिया। इसकी कहानी आर॰ एम॰ जोशी, नेहा सिंह, शिवानी शाह और अंकुश नागपाल ने लिखा है। इसके संवाद को रेखा मोदी ने लिखा है।
नागिन भारत के सबसे सफल धारावाहिको में से एक है। सप्ताह के अंत में प्रसारित होने के बावजूत इस धारावाहिक ने अन्य दैनिक धारावाहिको को पीछे छोड़ दिया और सफलता के नए कीर्तिमान स्थापित किये। नागिन का पहला सीजन अपने पूरे प्रसारण काल में पहले पायदान पर रहा। इस धारावाहिक के प्रसारण से कलर्स चैंनल को भी काफी फायदा हुआ परिणाम यह हुआ की कलर्स ने स्टार प्लस को कई हफ़्तों के लिए पछाड़ दिया। नागिन का दूसरा सीजन भी सफल रहा लेकिन पहले सीजन जितना नहीं। दुसरे सीजन के प्रसारण के पहले कई सप्ताह तक ये पहले पायदान पर ही रहा पर कुछ सप्ताह बाद कुमकुम भाग्य और ये रिश्ता क्या कहलाता है दोनों धारावाहिको ने इसे पछाड़ दिया। लेकिन अपने दूसरे सीजन के आखिर के कुछ हफ़्तों में यह धारावाहिक फिर से नंबर 1 पर रहा।
