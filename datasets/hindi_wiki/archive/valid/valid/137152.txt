फ़िलिपीन्ज़ के नगर दक्षिणपूर्वी एशिया के फ़िलिपीन्ज़ देश में संविधान द्वारा परिभाषित शहर होते हैं जिनको क़ानूनी रूप से तीन श्रेणियों में वर्गीकृत कर के उन्हें स्थानीय सरकारें दी जाती हैं।
इनमें कम-से-कम 2 लाख लोग रहते हैं, जिसकी पुष्टि राष्ट्रीय सांख्यिकी कार्यालय को करनी होती है। इस दर्जे के लिए नगर की कुल आय 5 करोड़ पेसोस होनी आवश्यक है। पूरे देश में 2016 में 33 अति-नगरीकृत शहर थे, जिनमें से 16 मेट्रो मनिला क्षेत्र में थे।
यह वे नगर हैं जो अति-नगरीकृत स्वतंत्र शहर का दर्जा प्राप्त नहीं कर सकते। इन्हें उस प्रान्त का हिस्सा माना जाता है जिसमें वे भौगोलिक रूप से स्थित हैं। अगर वे किन्हीं दो प्रान्तों की सीमा पर स्थित हैं तो उस प्रान्त का भाग माने जाते हैं जिसकी यह कभी नगरपालिका हुआ करते थे।
यह ऐसे शहर हैं जो अति-नगरीकृत स्वतंत्र शहर के स्तर पर तो नहीं हैं लेकिन जिन्हें फ़िलिपीनी संसद ने अपने आसपास के प्रान्त से स्वतंत्र अस्तित्व प्रदान कर दिया है। इस शहरों के निवासी अपनी प्रान्त की सरकार चुनने के लिए मतदान नहीं कर सकती क्योंकि इन नगरों की अपनी भिन्न सरकारें होती हैं। फ़िलिपीन्ज़ में 2016 तक ऐसे केवल 5 शहर कोताबातो, दगुपान, नागा, ओरमोक और सांतिआगो थे।
