सपने साजन के लॉरेंस डिसूज़ा द्वारा निर्देशित 1992 की हिन्दी फिल्म है। इसमें मुख्य किरदार करिश्मा कपूर, राहुल रॉय और जैकी श्रॉफ ने निभाए हैं। साजन की सफलता के बाद लोरेंस की ये फ़िल्म बड़ी उम्मीदों के साथ रिलीज हुई थी। लेकिन यह औसत प्रदर्शन ही कर पायी। इसके सभी गानें हिट साबित हुए और आज भी लोकप्रिय हैं। 
अभिनेता जैकी श्रॉफ का कार चालक काम नहीं कर पाता है तो उसका बेटा दीपक वो काम संभालता है। जब दीपक एक संगीत कार्यक्रम में जैकी श्रॉफ के साथ होता है तो दीपक ज्योति से मिलता है। दीपक और ज्योति प्यार में पड़ जाते हैं।
ज्योति की मां शालिनी चाहती हैं कि वह अमीर आदमी के बेटे गुलु से शादी करे। लेकिन ज्योति गुलु को पसंद नहीं करती है। शालिनी अपनी बेटी की पसंद से सहमत हो जाती है और उसे दीपक से शादी करने देती है। लेकिन ज्योति को पता चलता है कि दीपक एक धनी व्यक्ति नहीं है जो वो होने का नाटक कर रहा था।

सभी नदीम-श्रवण द्वारा संगीतबद्ध।
