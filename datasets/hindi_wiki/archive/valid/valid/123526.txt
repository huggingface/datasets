अरख़ानगई मंगोलिया के पश्चिम-मध्य में स्थित उस देश का एक अइमग है।
'अरख़ानगई' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है। इस प्रांत का नाम ख़ानगई पर्वतों पर रखा गया है और मंगोल भाषा में 'अरख़ानगई' का अर्थ 'उत्तरी ख़ानगई' होता है। इसके विपरीत ओवोरख़ानगई प्रांत के नाम का अर्थ 'दक्षिणी ख़ानगई' है।
अरख़ानगई प्रांत में बहुत से ज्वालामुखी और ज्वालामुखीय झीलें हैं जिन से इसका भू-दृश्य 'ज़बरदस्त' बुलाया जाता है। इसका सबसे ऊँचा पहाड़ ओरख़ोन और तामिर नदियों के संगम पर स्थित 3,529 मीटर ऊँचा ख़ारलगत​ई पर्वत है। इस प्रांत में ख़ोरगो नाम का प्रसिद्ध मृत ज्वालामुखी भी है। यहाँ ख़ानगई पर्वतों से बहुत से नदी-झरने उभरते हैं जो सभी अंत में जाकर सेलेन्गा नदी के जलसम्भर का हिस्सा हैं। पश्चिम में तेरख़ीन त्सगान नूर​ नामक झील है, जिसके बारे में यह धारणा है कि यह एक दानव के एक महान चट्टान फेंकने से बन गई थी। जब दानव ने इसे देखा तो आश्चर्य से चिल्लाया, 'देखो, एक सफ़ेद झील' और उसका यही कथन ही झील का नाम है।
इस प्रांत में सर्दी और गर्मी दोनों बहुत पड़ती हैं। सर्दियों का औसत न्यूनतम तापमान −30 °सेंटीग्रेड से −38 °सेंटीग्रेड होता है जबकि गर्मियों में औसत अधिकतम तापमान 25 °सेंटीग्रेड and 36 °सेंटीग्रेड होता है।
अरख़ानगई प्रांत में मवेशी पालन एक प्रमुख व्यवसाय है। यहाँ बकरियाँ, भेड़ें, गाय, घोड़े और ऊँट पाले जाते हैं। ऊँट इस प्रांत के दक्षिण-पूर्वी इलाकों में होते हैं।
तेरख़ीन त्सगान नूर​ 
तरियत सुम का दृश्य
ख़ोरगो मृत ज्वालामुखी का क्रेटर
अरख़ानगई प्रांत के सुम 
दरख़ान-ऊल • दोरनोद  • ख़ोव्स्गोल  • ख़ोव्द  • बयान-ओलगी  • बयानख़ोंगोर  • ओवोरख़ानगई  • अरख़ानगई  • उव्स  • सेलेंगे  • गोवी-अल्ताई  • ज़वख़ान  • ख़ेन्ती  • तोव  • सुख़बातर  • बुल्गन  • दोरनोगोवी  • ओम्नोगोवी  • दुन्दगोवी  • 
