निर्देशांक: 29°09′N 77°37′E / 29.15°N 77.62°E / 29.15; 77.62सरधना पश्चिमी उत्तर प्रदेश में मेरठ जिला में एक कस्बा है। ये दिल्ली के उत्तर-पूर्व में 85 कि॰मी॰ मेरठ शहर से 13 कि.मी दूर स्थित है। सरधना कपड़ा बाजार व गिरिजाघर के लिये प्रसिद्ध है। मेरठ से 22 किलोमीटर दूरी पर 'सरधना कस्बा' भी ऐतिहासिक और प्राचीन धरोहर का गवाह है।
13 वीं शताब्दी में सरधना के 'राजा सरकट' द्वारा यह स्थल स्थापित किया गया।यहाँ रोमन कैथोलिक चर्च का निर्माण 1822 ई. में कराया गया।इसका डिजाइन तब इटली के वास्तुविद एंथानी रेगलेनी द्वारा बनाया गया।चर्च के निर्माण में संगमरमर व अन्य कीमती पत्थरों का इस्तेमाल किया गया।इसी जनपद में मेरठ महानगर से 23 किलोमीटर दूरी पर 'परीक्षितगढ़' कस्बे को अर्जुन के पौत्र, वीर अभिमन्यु के पुत्र राजा परीक्षित की राजधानी होने का गौरव प्राप्त है।
यहाँ बेगम समरू महल, रोमन कैथोलिक चर्च, जामा मस्जिद व दिगम्बर जैन मंदिर दर्शनीय स्थल है।

मुज्जफरनगर में हुए दंगों में आरोपी स्थानीय विधायक संगीत सोम की गिरफ्तारी के विरोध में 29 सितम्बर 2013 को महापंचायत का आयोजन किया गया। शासन द्वारा इस पर पहले से ही रोक लगा दी गई थी। इसमें शामिल होने आये लोगो पुलिस ने जबरन लाठियाँ बरसाई। इससे उत्तेजित भीड़ ने कमिश्नर, डीआईजी, डीएम और एसएसपी के वाहन फूँक डाले। 
