मेइतेइ लिपि या मेइतेइ मायेक 18वीं सदी तक मणिपुरी भाषा के लिये इस्तेमाल होने वाली एक लिपि थी। धीरे-धीरे मणिपुरी लिखने के लिये इसका स्थान बंगाली लिपि ने ले लिया। 20वीं सदी के अन्त में इसे फिर से प्रयोग में लाने के लिये कुछ प्रयास किए जा रहे थे।
मेइतेइ लिपि में 15 व्यंजन और 3 स्वर लिखने के चिह्न उपलब्ध हैं। इनके अलावा अन्य भारतीय लिपियों से लिये गये 9 अतिरिक्त चिह्न भी उपलब्ध हैं। हर अक्षर का नाम शरीर के किसी भाग पर रखा गया है। मसलन प्रथम अक्षर 'क' की ध्वनि रखता है और उसका नाम 'कोक' है। दूसरे अक्षर का नाम 'साम' और तीसरे का नाम 'लाइ' है।
मेइतेइ मायेक लिपि को यूनिकोड में अक्टूबर 2009 में सम्मिलित किया गया था। 

साँचा:Unicode chart Meetei Mayek Extensions
