यह रडारों, कंप्यूटरों और प्रक्षेपास्त्रों की संयुक्त प्रणाली है जो शत्रु देश द्वारा प्रक्षेपास्त्र से हमला किए जाने पर उसे लक्ष्य तक पहुँचने से पूर्व ही खंडित कर देती है। इस तरह यह प्रणाली किसी देश को प्रक्षेपाश्त्र हमले के खतरे से दूर रखती है। इस प्रणाली का सर्वप्रथम परीक्षण अमेरिका द्वारा किया गया। अमेरिका के ताइवान को मिसाइल रोधी प्रणाली बेचने पर सहमति देने के बाद 11 जनवरी 2010 को चीन ने भी जमीन आधारित मध्यम दूरी की प्रक्षेपास्त्र रोधी प्रणाली का सफल परीक्षण किया। 
