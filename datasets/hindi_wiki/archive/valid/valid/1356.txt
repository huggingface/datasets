वाइटहॉल पैलेस या पैलेस ऑफ़ वाइटहॉल, लंदन के वेस्टमिंस्टर शहर में स्थित एक पूर्व राजमहल था। यह महल 1530 से 1698 तक, अंग्रेजी राजाओं और, लंदन में, क्वींस का मुख्य राजनिवास हुआ करता था। दुर्भाग्यवश 1698 में एक भीषण आग के कारण यह महल पूरी तरह से नष्ट हो गया था। उस आग में महल के इनिगो जोन्स के 1622 के बैंक्वेट हॉल को छोड़कर पूरा महल नष्ट हो गया। आग से पहले, यह महल यूरोप में सबसे बड़ा महल हुआ करता था। उस समय, इस महल में कुल 1500 कमरे हुआ करते थे, और एक समय में यह दुनिया की सबसे बड़ी इमारत हुआ करता था।
महल के स्थान पर आज अनेक सरकारी भवन व कार्यालय हैं, इतना की, ब्रिटेन में अक्सर सरकार का बोध करने के लिए "वाइटहॉल" शब्द को एक उपलक्षण के रूप में भी उपयोग किया जाता है। इन सरकारी इमारतों के अलावा इस स्थान से "वाइटहॉल रोड" नमक एक सड़क भी गुज़रती है, जिसका नाम इस पूवस्थित महल के नाम पर रखा गया है।
इसके स्थल पर पहला भवन यॉर्क के आर्चबिशप द्वारा यॉर्क प्लेस के नाम से बनाया गया था, जो तत्कालीन लंदन के सबसे विशाल महलों में हुआ करता था। 1530 में, आर्चबिशप के निलंबन के बाद, यह महल, शाही महल बन गया जब हेनरी सप्तम, इंग्लैंड के राजा ने इस महल को अपना मुख्य निवास बना लिया था। इस महल का नाम "वाइटहॉल" इसके श्वेत रंग के कारण पड़ा। हेनरी सप्तम ने यहाँ मनोरंजन के लिए, टेनिस कोर्ट, कॉक फाइटिंग और तलवारबाज़ी के खेलखाने जैसी सुविधाएँ बनवाएं। एक अनुमान के मुताबिक़ उस समय इस महल को राज के लिए तैयार करने के लिए करीब £ 30,000 1540s। हेनरी अष्टम के महल में उनकी पत्नियों में से दो से यहीं शादी की थी। यह अगले कुछ सम्राटों के शासनकाल के दौरान एक कम इस्तेमाल किया महल था। चरम पर छोड़ दिया, लम्बे दावत हाउस इसके पीछे के साथ है। चार मीनार-नुमा भवन पैलेस चौकीदार का घर है। विलियम शेक्सपियर के नाटक द टेम्पेस्ट का पहला ज्ञात प्रदर्शन इसी महल में हुआ था।
वाइटहॉल का महल 1698 में एक विशाल आग में नष्ट हो गया था, जिसमे उस महल के कई बुनियादी लकड़ी से बानी संरचनाएँ भी नष्ट हो गयी थीं। ऐसा माना जाता है की माइकलएंजेलो की रचना क्यूपिड भी उसी आग में नष्ट हो गयी थी। इस के बाद शेष ढांचे भी ढह गए। पूर्व विशाल महल के इमारत-समूह में से केवल इनिगो जोन्स का 1622 में बना बैंक्वेट हॉल ही बचा हुआ है।
