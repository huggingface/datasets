मध्य-पश्चिमांचल विकास क्षेत्र नेपाल का एक प्रान्त है जो नेपाल के पाँच विकास क्षेत्रों में से एक विकास क्षेत्र है। यह नेपाल के मध्य-पश्चिम में स्थित है। इस के पूर्व में नेपाल का पश्चिमांचल विकास क्षेत्र तथा पश्चिम में नेपाल का सुदूर-पश्चिमांचल विकास क्षेत्र तथा उत्तर में चीन का तिब्बत तथा दक्षिण में भारत का उत्तर प्रदेश स्थित है। मध्य-पश्चिमांचल विकास क्षेत्र का मुख्यालय बिरेन्द्रनगर में स्थित है। इस प्रान्त में 3 अंचल तथा 15 जिलें हैं।
यह क्षेत्र नेपाल का सब से बड़ा प्रान्त है, जिसका क्षेत्रफल है: 42,378 किमी2 पर जनसँख्या के हिसाब से चौथे अंक पर है, जिसका क्षेत्रफल: 3,546,682 है। इसका जनसँख्या घनत्व अन्य क्षेत्रो की अपेक्षा बहुत कम है, यहाँ 83.7 व्यक्ति/किमी2 पर रहते हैं।इस क्षेत्र की सबसे महत्वपूर्ण नदी है कर्णाली या कौरियाला, जो भारत में घाघरा नाम से जानी जाती है। यह नदी गंगा नदी की मुख्य सहायक नदियों में से एक है जो गंगा नदी के बांये से आकर मिलती है, नेपाल में इस नदी की लम्बाई 507 किमी है जो नेपाल की सबसे लम्बी नदी है। कर्णाली नदी की कुछ सहायक नदियाँ हैं: पश्चिम-नदी, भेरी और सेती।नेपाल का सब से बड़ा ताल, रारा ताल इसी क्षेत्र में स्थित है, जो कर्णाली अंचल के जिले में पड़ता है।
कर्णाली नदी प्रणाली द्वारा कृतित है यह क्षेत्र। यहाँ की मुख्य नदियाँ हैं: हुम्ला कर्णाली, मुगू कर्णाली, ठुली कर्णाली, भेरी, राप्ती और बबई।यहाँ कुछ उच्च शिखर भी हैं जैसे: मुकुट हिमाल, पूतना हिमचुली, कांति हिमाल, गोरख हिमाल, चांगला हिमाल . यहाँ के 28.2% भूमी क्षेत्र जंगलों से ढका है, जहाँ विभिन्न प्रकार के पेड़-पौधे और वन्य-जन्तु पाए जाते हैं। यहाँ के अधिकांश क्षेत्र चट्टानी हैं तथा एकदम खड़े पहाड़ या पर्वत हैं। इसलिए इस क्षेत्र में विकास कम बहुत कम देखने को मिलता है। यह क्षेत्र बड़ी कठिनाई के साथ कच्चे सड़क के माध्यम से दुसरे क्षेत्र से जुड़े हुए हैं, पर यहाँ के कुछ क्षेत्र जैसे: सिमिकोट, जुमला, डोल्पा, सुर्खेत, तुलसीपुर, नेपालगंज आदि में क्षेत्रीय हवाई अड्डे हैं जो इन क्षेत्रों को अन्य क्षेत्र से जोड़ते हैं। यह क्षेत्र विकास के मामले में सब से पीछे है, पर पर्यटन के मामले में आगे है। राष्ट्रीय निकुंज, झीलें, विभिन्न धार्मिक स्थल, गहरी खाइयाँ, पहाड़ी स्थल, घाटियाँ और खड़े चट्टानी पहाड़ें देखने को मिल सकते हैं।
इतिहास में यह क्षेत्र खसदेश का एक हिस्सा था। बाद में यहाँ जब खसदेश कई क्षेत्रों में टूट गया तो यह क्षेत्र कर्णाली के दुल्लू के क्षेत्राधिकार में चला गया जिसका राज्य क्षेत्र कर्णाली से लेकर उत्तराखंड के उत्तर-गंगा तक फैला हुआ था। बाद में यहाँबाइसे राज्य तथा चौबीसे राज्य स्थापित हुए।
गोरखा के महाराज पृथ्वी नारायण साह के समय में जब नेपाल एकीकरण अभियान चला तो बहादुर शाह ने सन 1789 में इस क्षेत्र पर आक्रमण किया और इसे नेपाल में मिला लिया।
1814-16 के अंग्रेज-गोरखा युद्ध में हुए सुगौली संधि के तहत इस क्षेत्र का तराई भाग अंग्रेजों को चला गया था जो उन्होंने नेपाल को 1860 में पुनः वापस कर दिया।
मध्य-पश्चिमांचल विकास क्षेत्र में 3 अंचल तथा 15 जिले हैं।
बर्दिया राष्ट्रीय उद्यान एक संरक्षित क्षेत्र है, जिसकी स्थापना 1988 में की गई थी जिसका नाम रखा गया था शाही बर्दिया राष्ट्रीय उद्यान। इस उद्यान ने 968 किमी2 का क्षेत्र ढक रखा है। यह तराई क्षेत्र में नेपाल का सब से बड़ा तथा बहुत कम बाधित राष्ट्रिय उद्यान है। इसका पूर्वी किनारा कर्णाली नदी से लगा है और बर्दिया जिले में बबई नदी इस के बिच से होकर बह रही है जो इस उद्यान को दो भागों में बाँटती है।
बांके राष्ट्रीय उद्यान की स्थापना 2010 में नेपाल के दसवें राष्ट्रीय उद्यान के रूप में हुई है। इस उद्यान का संरक्षित क्षेत्र 550 किमी2 में फैला हुआ है जिसका अधिकांश भाग चुरिया क्षेत्र में है।
रारा राष्ट्रिय उद्यान नेपाल के हिमालय पर एक संरक्षित क्षेत्र है और इस को 1976 में स्थापित किया गया था। 106 किमी2 में फैला यह क्षेत्र मुगू और जुम्ला जिले में पड़ता है। यह देश का सब से छोटा उद्यान है।
रारा ताल नेपाल का सब से बड़ा ताल है। यह कर्णाली अंचल के मुगु जिले में पड़ता है तथा यह रारा राष्ट्रिय उद्यान के तहत आता है। रारा ताल समुद्र तल से 2,990 मीटर की ऊंचाई पर स्थित है जो 10.8 किमी में फैला हुआ है। इसकी लम्बाई 5 किमी तथा चौड़ाई 3 किमी है, जिसकी गहराई 167 मी है।

