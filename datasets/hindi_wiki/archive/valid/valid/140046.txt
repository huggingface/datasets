2014 आइसीसी विश्व ट्वेन्टी 20 का फाइनल मैच 6 अप्रैल 2014 को ढाका में शेर-ए-बांग्ला राष्ट्रीय क्रिकेट स्टेडियम में भारत और श्रीलंका के बीच खेला गया था। यह 5वां आईसीसी विश्व ट्वेंटी 20 का संस्करण था। श्रीलंका ने 2009 और 2012 में दो बार उप विजेता बनने के बाद इस मैच को छह विकेट से जीतकर पहली बार खिताब जीता। श्रीलंका भारत, पाकिस्तान, इंग्लैंड, वेस्ट इंडीज के बाद इस खिताब को जीतने वाली 5वीं टीम थी। इस मैच में स्टेडियम में, 25,000 दर्शकों ने देखने का आनन्द लिया था।
