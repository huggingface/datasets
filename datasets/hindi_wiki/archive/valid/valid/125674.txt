2011 दिल्ली बम विस्फोट 7 सितंबर 2011 को भारत की राजधानी दिल्ली में उच्च न्यायालय के बाहर हुआ था।
बम उच्च न्यायालय के गाते संख्या-5 के बाहर एक ब्रीफकेस में रखा गया था। विस्फोट स्थानीय समय के अनुसार सुबह 10:15 पर हुआ था। इस विस्फोट से 11 लोगों की मृत्यु हुई और कम-से-कम 50 लोग घायल हुए।
दिल्ली पुलीस ने धमाके के दिन ही दो संदिग्ध व्यक्तियों के स्केच जारी किये जिनपर बम लगाने का संदेह था। उनमें से एक की आयु 50 से 60 वर्ष के बीच थी और दूसरे की 20-30 वर्ष के बीच।
