तुरफ़ान द्रोणी या तुरपान द्रोणी चीन द्वारा नियंत्रित मध्य एशिया के शिनजियांग क्षेत्र में स्थित ज़मीन में एक भ्रंश के कारण बनी एक द्रोणी है। मृत सागर और जिबूती की असल झील के बाद तुरफ़ान द्रोणी में स्थित अयदिंग​ झील पृथ्वी का तीसरा सब से निचला ज़मीनी क्षेत्र है। यह सूखी झील समुद्र ताल से 154 मीटर नीचे स्थित है । कुछ मापों के हिसाब से यह चीन का सबसे गरम और शुष्क इलाक़ा भी है। तुरफ़ान द्रोणी तुरफ़ान शहर के इर्द-गिर्द और उस से दक्षिण में विस्तृत है।
