बांजुल, जिसका आधिकारिक नाम बांजुल नगर है, अफ़्रीका महाद्वीप के गाम्बिया की राजधानी, जो उसी नाम के विभाग में स्थित है। बांजुल नगर की जनसंख्या मात्र 34,828 है जबकि वृहदतर बांजुल क्षेत्र, जिसमें बांजुल नगर और कानिफ़िंग नगरपालिका परिषद सम्मिलित हैं, की जनसंख्या 3,57,238 है। यह नगर सेंट मैरी द्वीप पर स्थित है। यहीं पर गाम्बिया नदी, अंध महासागर में मिलती है। यह द्वीप मुख्यभूमि से उत्तर की ओर यात्री और वाहन नौकाओं से और दक्षिण की ओर पुल से जुड़ा हुआ है।
वर्तमान गाम्बिया राष्ट्र कभी घाना साम्राज्य और सोंघाई साम्राज्य का भाग हुआ करता था। इस क्षेत्र के संबंध में उपलब्ध प्रथम लिखित प्रमाण 9वीं और 10वीं शताब्दियों में अरब व्यापारियों के लिखे मिलते हैं। अरब व्यापारियों ने इस क्षेत्र में दासों, सोने और हाथी-दाँत के व्यापार के लिए ट्रांस-सहारा व्यापार मार्ग की स्थापना की थी। 15वीं शताब्दी में पुर्तगालियो ने समुद्री व्यापार मार्गों की स्थापना की। उस समय गाम्बिया, माली साम्राज्य का भाग था। सन 1816 में अंग्रेज़ों ने बाजुंल की स्थापना एक व्यापार-गाह के रूप में और दास व्यापार को कुचलने के लिए की थी। इसका सर्वप्रथम नामकरण ब्रितानी औपनिवेशिक कार्यालय के सचिव हेनरी बाथर्स्ट के नाम पर बाथर्स्ट हुआ था, लेकिन 1973 में इसका नाम बांजुल रख दिया गया। 22 जुलाई, 1994 को बाजुंल में रक्तहीन सैन्य विद्रोह घटित हुआ था जिसमें तत्कालीन राष्ट्रपति दाव्डा जावारा को अपदस्थ कर दिया गया और उनके स्थान पर देश के वर्तमान राष्ट्रपति याह्या जाम्मे सत्तारूढ़ हुए। उस घटना की स्मृति स्वरूप, आर्क 22 को नगर के प्रवेशद्वार के रूप में बनाया गया। यह द्वार 35 मीटर ऊँचा है और इसके बीच में एक वर्गाकार छिद्र है। इसमें एक वस्त्र संग्रहालय भी है। आर्क-22 के अलावा नगर के अन्य दर्शनीय आकर्षणों में गाम्बियाई राष्ट्रीय संग्रहालय, अल्बर्ट बाज़ार, बांजुल राजकीय आवास, बांजुल न्यायालय आवास, दो गिरिजाघर और बहुत सी मस्जिदें हैं।
बांजुल देश का आर्थिक और प्रशासनिक केन्द्र है और देश का प्रमुख बैंक गाम्बिया केन्द्रीय बैंक भी यहीं स्थित है। मूँगफली प्रक्रमण देश का प्रमुख उद्योग है, लेकिन मधु-मोम, ताड़ की लकड़ी, ताड़ का तेल और खालों इत्यादि का भी बांजुल बंदरगाह से निर्यात किया जाता है। बांजुल और बारा नगरों के बीच नौकाएं चलती हैं। बांजुल अंतर्राष्ट्रीय विमानक्षेत्र इस नगर को वायु-सेवाओं द्वारा बाहरी विश्व से जोड़ता है। बांजुल शहर ट्रांस-पश्विम अफ़्रीकी तटीय महामार्ग पर स्थित है जो इसे डकार और बिसाउ से जोड़ता है और जो अंततः इकोवास के 11 अन्य देशों के लिए पक्का महामार्ग उपलब्ध कराएगा।
बांजुल विभाग दो जिलों में विभाजित है:
गाम्बिया में ब्रिटिश उपनिवेशवाद के चलते अंग्रेज़ी भाषा का काफी प्रचलन है और यही गाम्बिया की आधिकारिक भाषा बनी है। इसके अतिरिक्त यहाँ बहुत-सी अन्य भाषाएँ भी मूल निवासियों द्वारा बोली जाती हैं जैसे: आकू, कैंजिन भाषाएँ, फूला, कारोन, वोलोफ़ इत्यादि। 
बान्जुल शहर के विश्व में चार भगिनी नगर घोषित हैं:
बांजुल नगर में वर्षभर मौसम गर्म रहता है। शहर के वर्षपर्यन्त मौसम का अनुमान इस सारणी द्वारा मिलता है:
आर्क-22 द्वार स्मारक
बान्जुल बिमानक्षेत्र
अल्बर्ट मार्केट
बान्जुल की एक सड़क
रॉयल विक्टोरिया अस्पताल
अंटानानारिवो, मैडागास्करअकरा, घानाअदिस अबाबा, इथियोपियाअबूजा, नाइजीरियाअल्जियर, अल्जीरियाअस्मारा, इरिट्रियाएबिजान, कोट द' आईवोरकम्पाला, यूगांडाकाहिरा, मिस्रकिंशासा, कांगो, लोकतांत्रिक गणराज्यकिगाली, रवांडाकेपटाउन, दक्षिण अफ़्रीकाकोटोनोउ, बेनिन
कोनाक्री, गिनीखार्तूम, सूडानगैबोरर्न, बोत्सवानाजामेना, चाडजिबूती, जिबूतीजुबा, दक्षिण सूडानटूनिस, टूनिशियाडकार, सेनेगलत्रिपोली, लीबियादार एस सलाम, तंजानियानियामे, नाइजरनैरोबी, कीनियानौआकशॉट, मॉरिटानियापोर्ट लुई, मॉरीशस
पोर्तो-नोवो, बेनिनप्राये, केप वर्देफ़्रीटाउन, सिएरा लियोनबंगुइ, मध्य अफ़्रीकी गणराज्यबमाको, मालीबांजुल, गाम्बियाबिसाउ, गिनी बिसाउबुजुंबुरा, बुरुंडीब्राज़ाविले, कांगो, गणराज्यमलाबो, इक्वेटोरियल गिनीमापुतो, मोज़ाम्बिकमासेरु, लेसोथोमैबाबाने, स्वाजीलैंडमोगादिशू, सोमालिया
मोनरोविया, लाइबेरियामोरोनी, कोमोरोसयोन्डे, कैमरूनरब्बात, मोरक्कोलिब्रेविले, गैबोनलिलौंग्वी, मलावीलुआंडा, अंगोलालुसाका, ज़ाम्बियालोमे, टोगोवागाडुगु, बुर्किना फासोविंडहोक, नामीबियाविक्टोरिया, सेशल्ससाओ टोमे, साओ टोमे एवं पिंसिपेहरारे, ज़िम्बाब्वे
