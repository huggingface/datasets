भारत में मौत की सज़ा कुछ गंभीर अपराधों के लिए दी जाती है। भारत के उच्चतम न्यायालय ने 1995 के बाद 5 घटनाओं में मौत की सज़ा दी है जबकि 1991 से अब तक इसकी कुल संख्या 26 है।
मिथु बनाम पंजाब राज्य मामले में उच्चतम न्यायालय ने भारतीय दण्ड संहिता की धारा 303 के तहत आजीवन कारावास की सज़ा काट रहे किसी व्यक्ति को आवश्यक रूप से मौत की सज़ा देने को गैरकानूनी माना है। भारत में 1947 में स्वतंत्रता के बाद मौत की सजा प्राप्त लोगों की संख्या विवादित है; अधिकारिक सरकारी आँकड़ों के अनुसार स्वतंत्रता के बाद अब तक केवल 52 लोगों को फाँसी की सजा दी गयी है। यद्यपि पीपुल्स यूनियन फॉर सिविल लिबर्टीज के एक शोध के अनुसार यह संख्या बहुत अधिक है और इसके अनुसार केवल 1953 से 1963 के दशक में ही यह संख्या 1,422 है। नेशनल लॉ यूनिवर्सिटी, दिल्ली के एक शोध के अनुसार भारत में वर्ष 2000 से अब तक नीचली अदालतों द्वारा कुल 1,617 कैदियों को मौत की सज़ा सुनाई जा चुकी है, जिनमें से केवल 71 मामलों में मृत्यु दण्ड की पुष्टि केवल 71 मामलों में हुई। नेशनल लॉ यूनिवर्सिटी दिल्ली के अनुसार 1947 से अब तक भारत में कुल 755 लोगों को मृत्यु दण्ड दिया जा चुका है। नेशनल लॉ यूनिवर्सिटी, दिल्ली की जाँच में पाया गया कि 1947 से स्वतंत्रता के बाद के बाद उपलब्ध अपराधियों की सूची में 1,414 कैदियों को फाँसी पर लटकाना पाया गया। भारतीय विधि आयोग की एक रपट के अनुसार 1953 से 1963 तक मृत्यु दण्ड को प्राप्त लोगों की संख्या 1,410 है।
दिसम्बर 2007 में, भारत ने मौत की सजा पर रोक के संयुक्त राष्ट्र महासभा संकल्प के विरुद्ध मतदान किया था। नवम्बर 2012 में, मौत की सजा को प्रतिबन्धित करने के लिए रखे गये संयुक्त राष्ट्र महासभा के मसौदे के विरुद्ध मतदान करते हुये अपने फैसले को बरकरार रखा।
31 अगस्त 2015 को, भारत के विधि आयोग ने सरकार को एक प्रतिवेदन सौंपा जिसमें देश्द्रोह अथवा आतंकी अपराधों के अतिरिक्त अन्य अपराधों के लिए मौत की सजा को समाप्त करने की संस्तुति की। इस प्रतिवेदन में मौत की सजा को समाप्त करने के लिए विभिन्न कारकों को उद्धृत किया गया है जिसमें 140 अन्य देशों में इसकी समाप्त का भी उल्लेख है। यह एक त्रुटिपूर्ण तथा एकपक्षीय सोच वाला प्रतिवेदन था तथा इसमें अपराधियों में भय पैदा करने वाले किसी भी प्रभाव का उल्लेख नहीं था।
औपनिवेशिक भारत में, भारतीय दण्ड संहिता, 1860 के अनुसार मौत की सजा को निर्धारित किया गया था, जो विभिन्न संगीन अपराधों के लिए निर्धारित थी। यह 1947 में देश की स्वतंत्रता के बाद भी जारी रही। स्वतंत्र भारत में पहली मौत की सजा 15 नवम्बर 1949 को महात्मा गांधी की हत्या मामले में नाथुराम गोडसे और नारायण आप्टे को दी गयी।
भारतीय संविधान के अनुच्छेद 21 के अनुसार विधि द्वारा निर्धारित प्रक्रिया के अतिरिक्त किसी भी व्यक्ति को उसके जीवन से वंचित नहीं किया जा सकता।
बचन सिंह बनाम पंजाब राज्य में भारत के उच्चतम न्यायालय की संवैधानिक पीठ के फैसले के अनुसार भारत में विरल से विरले मामलों में ही मौत की सजा दी जा सकती है। यह निर्णय जगमोहन सिंह बनाम उत्तर प्रदेश राज्य और उसके बाद राजेन्द्र प्रसाद बनाम उत्तर प्रदेश राज्य पूर्व निर्णयों के उल्लेख के साथ हुआ। भारत के उच्चतम न्यायालय ने रेखांकित किया कि मौत की सजा "विरले से विरले मामलों" में ही देनी चाहिए। जबकि इसके साथ यह भी कहा कि सम्मान के लिए हत्या "विरले से विरले" श्रेणी में ही आती है, न्यायालय ने इसकी संस्तुति की कि "सम्मान के लिए हत्या" के मामलों में मौत की सजा बढ़ाया जा सकता है। उच्चतम न्यायालय ने उन पुलिस अधिकारियों के लिए भी मौत की सजा सुनाई जो फ़र्जी मुठभेड़ के मामलों में बर्बरता फैलाते हैं।
विक्रम सिंह और मृत्यु-दण्ड की सजा प्राप्त अन्य व्यक्ति ने 2013 में भारतीय पैनल संहिता के अनुच्छेद 364ए की संवैधानिक वैधता पर सवाल उठाते हुये अपील दायर की।
भारतीय दण्ड संहिता के साथ-साथ भारतीय संसद द्वारा कानूनों की नयी शृंखला अधिनियमित की गयी जिनमें मौत की सजा का प्रावधान है।
हत्या
इसके लिए उकसाना चालू करनाअथवा लड़ाई करना।
एक सत्र न्यायालय द्वारा मौत की सजा देने के बाद, उच्च न्यायालय द्वारा इसकी अंतिम पुष्टि होनी चाहिए। पुष्टि के बाद, अपराधी को सर्वोच्च न्यायालय से अपील करने का विकल्प होता है। अगर यह संभव नहीं है, या यदि सर्वोच्च न्यायालय याचिका को सुनकर या अपील को अस्वीकार कर देता है, तो अपराधी व्यक्ति भारत के राष्ट्रपति और राज्य के राज्यपाल को दया याचिका प्रस्तुत कर सकता है। 
ऐतिहासिक दृष्टि से राष्ट्रपति और राज्यपाल को यह अधीकार भारत सरकार अधिनियम, 1935 से आते है। पर भारत के संविधान के खंड 72 के तहत हि इन अधिकारों का इस्तेमाल किया जा सकता है। 
