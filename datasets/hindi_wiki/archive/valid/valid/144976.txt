मावल्यान्नॉंग भारतीय राज्य मेघालय के पूर्वी खासी हिल्स जिले का एक ग्राम है। मावल्यंनोंग अपनी मातृवंश समाज और एशिया का सबसे स्वच्छ ग्राम होने के लिए जाना जाता है।
यह प्यानुर्सला सामुदायिक विकास केन्द्र और विधान सभा निर्वाचन क्षेत्र के अन्दर आता है।
मावल्यान्नॉंग शिलोंग से भारत-बांग्लादेश सीमा की ओर 90 किलोमीटर दूरी पर स्थित है।
जून 2015 तक इसकी कुल आबादी 500 थी।
॥2012014 में मावल्यान्नॉंग में 95 परिवार थे। यहाँ साक्षरता 100% है। यहाँ के लोगों का मुख्य व्यवसाय कृषि है जिसमें मुख्यतः सुपारी की फसल उगाई जाती है। यहाँ रहने वाले अधिकतर लोग खासी समुदाय के हैं।
खासी लोगों की परम्परा के अनुसार मावल्यान्नॉंग में सम्पत्ति और धन दौलत माँ अपनी सबसे बड़ी पुत्री को देती है और वह अपनी माँ का उपनाम आगे बढ़ाती है।
मावल्यान्नॉंग को इसकी स्वच्छता के लिए जाना जाता है। यहाँ बेकार सामान को बाँस से बने कचरा पात्रों में डाला जाता है और इसको एक गड्डे में डालकर उसकी खाद तैयार की जाती है। ट्रेवल पत्रिका डिस्कवर इंडिया ने वर्ष 2003 में इस गाँव को एशिया में और वर्ष 2005 में भारत का सबसे स्वच्छ ग्राम घोषित किया। वर्तमान में इस गाँव पर मोयसुनेप किचू का वृत्तचित्र बन रहा है जिसका नाम एशियाज क्लिनेस्ट विलेज है।
