2018 एशिया कप, सितंबर 2018 में संयुक्त अरब अमीरात में आयोजित होने वाला एक दिवसीय अंतर्राष्ट्रीय क्रिकेट प्रतिस्पर्धा थी। यह एशिया कप का 14वां संस्करण था और 1984 और 1995 के बाद तीसरी बार संयुक्त अरब अमीरात में आयोजित किया गया। भारत इसके पूर्व संस्करण का विजेता रहा था। भारत मौजूदा चैंपियन था, और फाइनल में बांग्लादेश को तीन विकेट से हराकर अपना खिताब बरकरार रखा है। पोर्ट ऑफ स्पेन में 2013 वेस्टइंडीज ट्राई सीरीज़ में भारत की आखिरी जीत के बाद से यह 5 साल बाद भारत की पहली एक दिवसीय अंतर्राष्ट्रीय टूर्नामेंट जीत थी।
प्रारंभ में, यह प्रतिस्पर्धा भारत में आयोजित किया जाना था। लेकिन भारत और पाकिस्तान के बीच चल रहे राजनीतिक तनावों के चलते इसे संयुक्त अरब अमीरात में स्थानातंरित कर दिया गया।
29 अक्टूबर 2015 को सिंगापुर में एशियाई क्रिकेट परिषद की बैठक के बाद, भारतीय क्रिकेट नियंत्रण बोर्ड के सचिव ने कहा कि प्रतिस्पर्धा का 2018 संस्करण भारत में आयोजित किया जाएगा। अगस्त 2017 में बीसीसीआई ने 2017 एसीसी अंडर-19 एशिया कप के मलेशिया में स्थानांतरित होने के बाद, इस प्रतिस्पर्धा की मेजबानी करने के लिए सरकारी मंजूरी मांगी थी। अप्रैल 2018 में, अबू धाबी के राजकुमार मोहम्मद बिन जयद अल नहयान ने, पाकिस्तान की भागीदारी सुनिश्चित करने के लिये बीसीसीआई और एसीसी के सामने अबू धाबी में प्रतिस्पर्धा कराने का विचार रखा।
पाकिस्तान अप्रैल में, प्रतिस्पर्धा से पहले 2018 एसीसी इमर्जिंग टीम एशिया कप की मेजबानी करने वाला था। लेकिन एशिया कप के संयुक्त अरब अमीरात में स्थानातंरित होने के बाद, इमर्जिंग टीम एशिया कप दिसंबर 2018 तक के लिये स्थगित कर दिया गया, जिसमें श्रीलंका, पाकिस्तान के साथ मिलकर प्रतिस्पर्धा का सह-आयोजन करेगा।
कार्यक्रम और प्रारूप 24 जुलाई 2018 को घोषित किया गया था, जिसमें कुल छह टीम को तीन-तीन के दो समूहों में विभाजित किया गया था। प्रत्येक समूह की शीर्ष दो टीम प्रतिस्पर्धा के सुपर चार चरण में प्रवेश करे। इस चरण की शीर्ष दो टीम फाइनल में एक दूसरे के विरूध्द खेले। इस प्रतिस्पर्धा का पहला मैच बांग्लादेश और श्रीलंका के बीच दुबई अंतरराष्ट्रीय क्रिकेट स्टेडियम में खेला गया।
