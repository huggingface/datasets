
इरीडियम एक रासायनिक तत्त्व है। strip of cosmos
इरीडियम धातुओं के प्लैटिनम समूह का एक सदस्य हैं। सबसे पहले तेंना ने 1804 में ऑस्मीइरीडियम नामक मिश्रण से इसको प्राप्त किया। यह बहुत ही कठोर धातु है, लगभग 2,450 डिग्री सेंटीग्रेड पर पिघलती है और इसका आपेक्षिक घनत्व 22.4 है। इसका विशिष्ट विद्युतीय प्रतिरोध 4.9 है जो प्लैटिनम का लगभग आधा है। इससे तार, चादर इत्यादि बनाना बड़ा ही कठिन है। रासायनिक अभिक्रिया में यह धातुओं में सबसे अधिक अक्रियाशील है, यहाँ तक कि अम्लराज भी साधारण ताप पर इसपर क्रिया करने में असफल रहता है।
इरीडियम फाउंटेन पेन की निबों की नोंक, आभूषण, चुंबकीय संपर्क स्थापित करनेवाले यंत्र, पोली सुई तथा बहुत ही बारीक फ्यूज़ तार बनाने में काम आता है।
इरीडियम बहुत से यौगिक बनाता है, जिनमें 1, 2, 3, 4 तथा 6 तक संयोजकता होती है। इसमें जटिल यौगिक बनाने की भी प्रवृत्ति पाई जाती है। यह दूसरी धातुओं से मिलकर, विशेषकर प्लैटिनम के साथ, बड़ी सुगमता से मिश्रधातु बनाता है। ये मिश्रधातुएँ बड़ी कठोर होती हैं
