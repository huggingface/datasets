
9,000,000
मुंडा एक भारतीय आदिवासी समुदाय है, जो मुख्य रूप से झारखण्ड के छोटा नागपुर क्षेत्र में निवास करता है| झारखण्ड के अलावा ये बिहार, पश्चिम बंगाल, ओड़िसा आदि भारतीय राज्यों में भी रहते हैं| इनकी भाषा मुंडारी आस्ट्रो-एशियाटिक भाषा परिवार की एक प्रमुख भाषा है|उनका भोजन मुख्य रूप से धान, मड़ूआ, मक्का, जंगल के फल-फूल और कंध-मूल हैं | वे सूत्ती वस्त्र पहनते हैं | महिलाओं के लिए विशेष प्रकार की साड़ी होती है, जिसे बारह हथिया कहते हैं | पुरुष साधारण-सा धोती का प्रयोग करते हैं, जिसे तोलोंग कहते हैं | मुण्डा, भारत की एक प्रमुख जनजाति हैं | 20 वीं सदी के अनुसार उनकी संख्या लगभग 9,000,000 थी |
मुण्डा संस्कृति की सामाजिक व्यवस्था बहुत ही बुनियादी और सरल है | मुण्डाओं के लिए भारतीय जाति व्यवस्था विदेशी है | उनके दफनाए गए पूर्वज परिवार के अभिभावक के रूप मे याद किए जाते हैं | दफन पत्थर उनका वंशावली का प्रतीक है | यह पत्थर सुलाकर धरती पर रखी जाती है पर कब्र के रूप में चिन्हित नहीं होता | बल्कि, मृतकों के हड्डियों को इस पत्थर के तहत रखते हैं, जहाँ पिछले पूर्वजों की हड्डियाँ भी मौजूद हैं | जब तक कब्रिस्तान समारोह नहीं होता तब तक मृतकों के हड्डियों को मिट्टी के बर्त्तन में रखा जाता है | हर वर्ष में एक बार, परिवार के सभी सदस्य अपनी श्रध्दांजलि देने के लिए दफन पत्थरों पर जाते हैं और यह आवश्यक माना है | पूर्वजों को याद करने के लिए अन्य पत्थर भी हैं जिन्हें मेमोरियल पत्थर कहा जाता है | यह पत्थर खड़े स्थिति में रखा जाता है | इस पत्थर को रखने के लिए भी समारोह होता है जिसे पत्थर गड़ी पर्ब कहते हैं |प्राचीन काल से ही मुण्डा लोग छोटानागपुर क्षेत्र सहित आसपास के क्षेत्रों में भी फैल गए हैं | शुरुआती समय में वे लोग अलग-अलग समूहों में, पर एक ही उपनाम में बसे | हालांकि अब वे लोग अपनी-अपनी इच्छा के अनुसार पूरे झारखण्ड में बसे हैं | पुराने समय से अभि तक मुण्डा लोगों की संस्कृति के अनुसार वे एक ही गोत्र या उपनाम मे शादी नहीं कर सकते हैं | यदि कोई शादी कर भी लिया तो उन्हें कड़ी-से-कड़ी सजा दी जाती है | उस सजा या दण्ड को जात निकाला कहते हैं | एक दुल्हन और एक दुल्हे के एक ही गोत्र में शादी होना अनाचार माना जाता है और इस तरह यह रिश्ता सामाजिक अवांछनीय है | गोत्र का अर्थ है-खून का रिश्ता | एक ही उपनाम या गोत्र के संबंध, भाई और बहन के संबंध की तरह माना जाता है | संथाल, हो और खड़िया रक्त-भाई आदिवासियों की समुदाय माना जाता है | अत: उनके साथ शादी करना आम है |
ज्यादातर मुण्डा लोग सरना धर्म को मानते हैं | वे एक ईश्वर पर विश्वास करते हैं जो सिंगबोंगा कहलाता है | तथापि एक-चौथाई मुण्डा लोगों ने ईसाई धर्म को अपनाया है | ईसाई धर्म में कुछ मुण्डा लोगों ने रोमन कैथोलिक और कुछ ने प्रोटेस्टेंट धर्म अपनाया है | एक मुण्डा का उपनाम प्राकृतिक तत्वों, पेड़, पशु, पक्षी या किसी भी प्रकृति संबंधित वस्तु पर आधारित है जो छोटानागपुर क्षेत्र में पाए जाते हैं | नीचे लिखे गये उपनाम मुण्डा लोगों में आम है:-आईंद, बागे, भेंगरा, भूईंया, बोदरा, बुढ़, चौरिया, डोडराय, गुड़िया, हेम्बरोम, हेरेंज, होनहगा, होरो, जोजो, कण्डुलना, कण्डीर, डाँग, देम्ता, कौरिया, केरकेट्टा, कोनगाड़ी, लुगून, लोम्गा, मुण्डू, पूर्ति, सम्मद, संगा, सोय, सुरिन | मुण्डा समुदाय के कुछ और भी उपनाम हैं जो यहाँ वर्णित नहीं किया गया है | बहुत लोग अपना गोत्र या उपनाम के जगह मुण्डा लिखना पसन्द करते हैं |
