हीरो एक भारतीय हिंदी एक्शन फ़िल्म है। जिसका निर्देशन निखिल आडवाणी कर रहे हैं। यह फ़िल्म हीरो की पुनः निर्माण है।फ़िल्म में आदित्य पंचोली के बेटे सूरज पंचोली और सुनील शेट्टी की सुपुत्री अथिया शेट्टी मुख्य भूमिका में हैं। फ़िल्म 25 सितम्बर 2015 को सिनेमाघरों में प्रदर्शित होगी।
सूरज एक गुंडा रहता है। जिसकी मुलाक़ात एक दिन राधा से होती है। राधा मुख्य पुलिस अधीक्षक की बेटी होती है। एक दिन सूरज राधा को यह बोल कर अपने साथ ले जाता है कि पुलिस ने उससे उसे शहर से दूर ले जाने के निर्देश दिये हैं। बाद में राधा को पता चल जाता है कि उसे सूरज ने अपहरण कर लिया है। लेकिन कुछ समय के बाद सूरज उसे छोड़ देता है। लेकिन तब तक वह उससे प्यार करने लगता है। इसके बाद उसे कई परेशानी का सामना करना पड़ता है।
14 अगस्त 2013 को खबर मिली थी की गोविंदा और विनोद खन्ना भी इस फ़िल्म में अभिनय करेंगे। 25 अक्टुबर 2013 सुभाष घई ने कहा था कि सलमान ख़ान एक विशेष उपस्थिति कर सकते हैं, लेकिन वह मुख्य रूप से फ़िल्म के निर्माता के रूप में काम करेंगें। 19 सितम्बर 2013 को ख़बर मिली थी कि सलमान ख़ान अपनी खुद की प्रोड्कशन स्टूडियो सलमान ख़ान प्रोड्कशन नाम से खोलेंगे तथा अपनी पहली फ़िल्म हीरो की रीमेक फ़िल्म बनाएंगे। मई 2013 में सुभाष घई ने कहा था कि वे हीरो की रीमेक फ़िल्म बनाएंगे साथ ही पूरी फ़िल्म दोबारा लिखकर पुनः संपादन करेंगे। 9 फ़रवरी 2014 को यह पुष्टि की गई कि अथिया शेट्टी और सूरज पंचोली हीरो की पुनर्निर्मित फ़िल्म हीरो में प्रमुख भूमिका निभाएंगे। इस प्रकार दोनों जवान सितारों ने अपनी पहली फ़िल्म की तैयारी शुरू कर दी।
एक था टाइगर फिल्म के दौरान सूरज पंचोली उस फिल्म में सहायक निर्देशक थे। सूरज पंचोली के जन्मदिन के दूसरे दिन सुबह-सुबह सलमान खान आ कर उनसे कहते हैं कि जन्मदिन कि बात क्यों नहीं बताई और उसके बाद इस फिल्म के लिए उन्हें चुन लिया।
