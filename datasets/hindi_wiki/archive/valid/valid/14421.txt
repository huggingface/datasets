एक पर्वतमाला या पर्वत शृंखला पहाड़ों की एक शृंखला होती है जहाँ एक पर्वत दूसरे से सटा रहता है और इन पर्वतों को कोई दर्रा या घाटी ही से दूसरे पर्वत से अलग करती है। यह आवश्यक नहीं है कि एक ही पर्वत शृंखला के भीतर आने वाले हर पर्वत का भूविज्ञान एक समान ही हो पर अक्सर ऐसा ही होता है और एक ही शृंखला में पृथक उत्पत्ति के पर्वत हो सकते हैं, उदाहरणत: ज्वालामुखी, प्रोत्थान पर्वत या वलित पर्वत एक ही शृंखला में हो सकते हैं जो वस्तुतः अलग-अलग चट्टान से बने होते हैं। हिमालय पर्वत शृंखला में पृथ्वी की सतह पर स्थित दुनिया के कुछ सर्वोच्च पर्वत शामिल हैं और जिसमें से उच्चतम माउंट एवरेस्ट है। एण्डीज़ पृथ्वी की सतह पर विश्व की सबसे लंबी पर्वत शृंखला है। सबसे लंबी पर्वत शृंखला वास्तव में मध्याह्न अटलांटिक पर्वतश्रेणी है, जिसका फैलाव अटलांटिक महासागर के तल पर बीच में है। आर्कटिक कॉर्डिलेरा विश्व के सबसे उत्तर में स्थित पर्वतमाला है जिसमे पूर्वी उत्तरी अमेरिका के कुछ ऊँचे पर्वत समाहित हैं। 
