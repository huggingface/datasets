ऋचा चड्ढा बॉलीवुड में कार्यरत एक अभिनेत्री हैं। ऋचा चड्ढा ने अनुराग कश्यप की फिल्म क्लिक करें 'गैंग्स ऑफ वासेपुर' में एक अधेड़ उम्र महिला का किरदार निभाया है। इससे पहले वो दिबाकर बनर्जी की फिल्म 'ओए लकी लकी ओए' में हीरोइन नीतू चंद्रा की बड़ी बहन का रोल निभा चुकी हैं। फुकरे, गोलियों की रासलीला रामलीला, बेनी एंड बबलू आदि फिल्मो में काम किया हैं।
ऋचा का जन्म 28 दिसम्बर 1988 में अमृतसर, पंजाब में हुआ, लेकिन बाद में वह दिल्ली आ गईं। ऋचा ने अपने फिल्मी सफर की शुरुआत साल 2008 में आई कॉमेडी ड्रामा फिल्म ‘ओए लक्की! लक्की ओए’ से की थी। शुरुवाती दिनों में ऋचा ने भारत के अलावा पाकिस्तान में भी कई नाटक प्रस्तुत किए हैं।
ऋचा ने अपने करियर की शुरुआत मॉडलिंग से की थी और इसके बाद उन्होंने थिएटर की ओर अपना रुख कर लिया।
ऋचा को उनकी बॉलीवुड डेब्यू फिल्म ‘ओए लक्की! लक्की ओए’ में निभाए गए किरदार के लिए काफी वाहवाही मिली। इस फिल्म के बाद ऋचा ‘बेनी एंड बबलू’ में भी नज़र आईं, लेकिन उनकी यह फिल्म कुछ खास नहीं चली।
ऋचा ने पहली बार सुर्खियां साल 2012 में आई फिल्म ‘गैंग्स ऑफ वासेपुर’ से बटोरी। फिल्म में नगमा खातून का किरदार निभाने वाली ऋचा को इस फिल्म के लिए सबकी जमकर वाहवाही मिली। इस फिल्म के बाद वह ‘गैंग्स ऑफ वासेपुर-2’ में नज़र आईं और एक बार फिर उन्होंने अपने अभिनय का दमखम दिखाया।"
ऋचा बीते साल यानी 2013 में भी तीन फिल्मों में नजर आईं। उनकी ये तीन फिल्में थीं ‘फुकरे’, ‘शॉर्ट्स’ और ‘राम-लीला’। इन तीनों फिल्मों में से फिल्म ‘फुकरे’ और ‘राम-लीला’ में ऋचा के अभिनय की सबने सराहना की, खास तौर पर उन्हें 'राम-लीला' में रसीला के अंदाज में काफी पसंद किया गया। ऋचा के पास 2014 में भी कई फिल्में हैं, जिनमें ‘घूमकेतू’ और तमंचे प्रमुख है।
