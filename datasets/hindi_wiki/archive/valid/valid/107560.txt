ऊष्मा पम्प या 'हीट पम्प' ऐसी युक्ति है जो किसी ऊष्मास्रोत से लेकर ऊष्मानिमज्जक को ताप प्रवणता के उल्टी दिशा में ऊष्मा स्थानान्तरित करती है। अर्थात् ऊष्मापम्प सहज ऊष्मा-प्रवाह के विपरीत दिशा में ऊष्मा प्रवाहित कराते हैं। कम्प्रेसर से चलने वाले वातानुकूलन और फ्रीजर ऊष्मा-पम्प के आम उदाहरण हैं। किन्तु विशेष रूप से घरों/कक्षों की हवा को गर्म/ठण्डा करने में प्रयुक्त युक्तियों को ही 'ऊष्मा पम्प' कहा जाता है।
