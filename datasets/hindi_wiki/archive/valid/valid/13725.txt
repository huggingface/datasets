नौहीद सॆरुसी एक इंलिश मॉडल, विडियो जॉकी और अभिनेत्री हैं। उनके नाम का अर्थ शुक्र है।
नौहीद का जन्म 19 अक्टूबर 1982 को बेलफ़ास्ट में एक पारसी परिवार में हुआ। उनकी शिक्षा जे॰ बी॰ वाचा स्कूल से आरम्भ हुई और उन्होंने स्नातक जय हिन्द कॉलेज एवं बसन्त सिंह विज्ञान संस्थान, चर्च गेट, मुम्बई से वाणिज्य संकाय में स्नातकोत्तर की डिग्री प्राप्त की। 
नौहीद की मूल इच्छा विमान परिचारिका बनने की थी लेकिन तीन वर्ष की मॉडलिंग के पश्चात उन्होंने एक अभिनेत्री बनने का निर्णय कर लिया।
स्कूल के समय उन्होंने अपनी एक दोस्त के साथ केवल 14 वर्ष की आयु में धारा रिफाइंड तेल के विज्ञापन में काम किया। तत्पश्चात उन्होंने हैड & शोल्डर, ब्रितानिया लिटल हर्ट्स बिस्कीट, आर्युवेदिक अवधारणा विज्ञापन में नजर आयी।
नौहीद ने अपना करियर एक मॉडल के रूप में आरम्भ किया।
फ़िल्मों में उन्होंने पदम कुमार की उदय चोपड़ा और राहुल देव अभिनीत फ़िल्म सुपारी में पदार्पण किया। चुँकि फिल्म असफल रही, निर्देशक ने उन्हें इन्तेहा फ़िल्म में अस्मित पटेल के सामने कार्य दिया।
