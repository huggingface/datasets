फ्लिपकार्ट भारत की एक ई-कॉमर्स कम्पनी है। इसका मुख्यालय बंगलौर में स्थित है। इसकी स्थापना सन् 2007 में भारतीय प्रौद्योगिकी संस्थान दिल्ली के स्नातक सचिन बंसल और बिनी बंसल द्वारा की गई थी। मूलतः पुस्तकों की ऑनलाइन खरीद-बिक्री लिए बनी यह वेबसाइट अब अपने ग्राहकों को इलेक्ट्रॉनिक उपकरण और अन्य वस्तुएं खरीदने का विकल्प भी देती है। फ्लिपकार्ट पर क्रेडिट कार्ड, डेबिट कार्ड, नेट बैंकिंग, ई-गिफ्ट वाउचर और सुपुर्दगी पर नकद अदायगी के ज़रिये भुगतान किया जा सकता है।
फ्लिपकार्ड ने अपने उत्पाद 'डिजिफ्लिप' नाम से बेचना शुरू किया है जिसमें कैमरा-बैग, पेन-ड्राइव,कम्प्यूटर तथा हेडफोन के सामान आदि हैं।
09 मई 2018 को अमेरिका की बहुराष्ट्रीय खुदरा कंपनी वॉलमार्ट ने फ्लिपकार्ट की 77 फीसदी हिस्सेदारी, 1.07 लाख करोड़ रूपये में खरीद कर उसका अधिग्रहण कर लिया है। साउथ अफ्रीका की इंटरनेट और एंटरटेनमेंट कंपनी नैसपर्स ने भी फ्लिपकार्ट में अपनी कुल 11.18 फीसदी हिस्सेदारी को वॉलमार्ट को बेच दिया है। नैसपर्स ने यह सौदा 14,740 करोड़ रुपये में किया है।
