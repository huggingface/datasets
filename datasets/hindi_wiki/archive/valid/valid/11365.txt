पु ललथनहवला भारतीय राज्य मिजोरम के वर्तमान मुख्यमंत्री हैं। इनके नेतृत्व में भारतीय राष्ट्रीय कांग्रेस ने 2008 के मिजोरम के विधानसभा चुनावों में जबरदस्त जीत दर्ज की। 
पु ललथनहवला हमार्त्वान्फुंगा सैलो और लालसव्न्लिनी के पुत्र है। इन्होने 1958 में मैट्रिक की परीक्षा उत्तीर्ण की। 1961 में इंटरमीडएट तथा 1964 में बी. ए. की परीक्षा उत्तीर्ण की। ये कट्टर ईसाई मतावलंबी माने जाते है।
ललथनहवला ने अपना कैरियर रिकॉर्डर के तौर पर शुरू किया। उसके बाद उन्होंने असम को-ऑपरेटिव अपेक्स बैंक में असिस्टेंट के रूप में काम किया। 1967 तक वे राजनितिक पार्टी मिज़ो नेशनल फ्रंट के सचिव रहे। 1967 में वे भारतीय राष्ट्रीय कांग्रेस में गए। 1973 में वे मिजोरम के पार्टी अध्यक्ष चुने गए। उनके नेतृत्व में 1984 में कांग्रेस पार्टी ने मिजोरम में बहुमत हासिल किया और वे राज्य के मुख्यमंत्री चुने गए। वह 1989 से लेकर 1998 तक राज्य के मुख्यमंत्री रहे। 2008 में वह राज्य के पुनः मुख्यमंत्री चुने गए। वे वर्तमान में मुख्यमंत्री के साथ मिजोरम प्रदेश कांग्रेस कमेटी के अध्यक्ष भी हैं। 
