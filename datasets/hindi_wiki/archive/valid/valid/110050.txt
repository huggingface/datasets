
ओस्टीइक्थीज़​ या हड्डीदार मछलियाँ ऐसी मछलियों की वह श्रेणी होती है जिनके अंदरूनी ढाँचे हड्डी के बने होते हैं। इनसे विपरीत वह मछलियाँ होती हैं जिनके भीतरी ढाँचे हड्डियों की बजाय उपास्थि के बने होते हैं, यानि उपास्थिदार मछलियाँ। दुनिया के अधिकतर मछलियाँ ओस्टीइक्थीज़​ हैं और इस विस्तृत और विविध श्रेणी में 29,000 से ज़्यादा जातियाँ आती हैं। अगर रज्जुकी जानवरों का पूरा संघ देखा जाए तो हड्डीदार मछलियाँ उसकी सबसे बड़ी श्रेणी है। इनके सबसे प्राचीन मिले जीवाश्म 42 करोड़ वर्ष पुराने हैं और वे शार्कों और हड्डीदार मछलियों दोनों के दन्त-ढांचों के पहलु दिखाते हैं जिस से हड्डीदार मछलियों के क्रम-विकास के बारे में भी संकेत मिलता है।
ओस्टीइक्थीज़​ को स्वयं आगे दो उपश्रेणियों में बांटा जाता है:
