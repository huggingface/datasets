दलपत सागर एक झील है जो जगदलपुर के भीतर स्थित है। यह छत्तीसगढ़ की सबसे बड़ी कृत्रिम झीलों में से एक है। वर्षा जल को जमा करने के लिए इसे 400 से अधिक वर्ष पहले राजा दलपत देव ककातिया ने बनवाया था। इस झील के मध्य में एक द्वीप है जिस पर एक प्राचीन मंदिर स्थित है। मन्दिर, स्थानीय देवी का है। वहाँ तक पहुँचने के लिए चप्पू नाव या मछली पकड़ने की नाव लेनी पड़ती है।
दलपत सागर, इंद्रावती नदी पर बनी है जो जगदलपुर के मध्य से गुजरती है। यह झील 350 हेक्टेयर क्षेत्रफल पर फैली हुई है। यद्यपि इस झील को मुख्य रूप से वर्षाजल और फसल के लिए बनाया गया था, परन्तु वर्तमान में, यह मछलियों का एक प्रमुख स्रोत है। 
