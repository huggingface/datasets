हैरी पॉटर और हाफ़-ब्लड प्रिंस जे. के. रोलिंग द्वारा अंग्रेज़ी में रचित हैरी पॉटर क्रम की छठी कड़ी है। इस उपन्यास में हैरी पॉटर और अन्य पात्र हॉग्वार्ट्स में वापस आते हैं और नये रोमांचक कारनामों का सामना करते हैं। इसपर इसी नाम की एक फ़िल्म भी बनी है। इस उपन्यास का हिन्दी संस्करण अब उपलब्ध है।
उपन्यस की इस छठी कड़ी में हैरी को डम्बल्डोर की यादों के द्वारा वोल्डेमॉर्ट की पहले की ज़िन्दगी के बारे में काफ़ी कुछ पता चलता है। उसी साल एक नया जादूमन्त्री बनता है : रूफ़स स्क्रिमेजर। उधर हैरी को जादुई काढ़े की क्लास में एक अजीब और बेनाम किताब से बहुत मदद मिलती है, जिसका मालिक ख़ुद को हाफ़-ब्लड प्रिंस कहता था। हैरी और डम्बल्डोर ऐसा मानकर चलते हैं कि वोल्डेमॉर्ट ने ख़ुद को अमर करने के लिये अपनी आत्मा को छः या सात टुकड़ों में फाड़ा था और हरेक को एक होर्क्रक्स में डाल दिया था। हैरी और डम्बल्डोर एक होर्क्रक्स को नष्ट करने एक गुफा में जाते हैं लेकिन उनके निराशा ही हाथ लगती है, क्योंकि होर्क्रक्स नकली निकला। इसके बाद हैरी का सबसे कम पसंदीदा अध्यापक प्रोफ़ेसर स्नेप अवादा केदाव्रा अभिशाप से डम्बल्डोर को मार डालता है।
इस उपन्यास पर आधारित इसी नाम की एक फ़िल्म भी बनी है।
