प्रकाश यशवंत आम्बेडकर, बालासाहब आम्बेडकर नाम से लोकप्रिय, एक भारतीय राजनीतिज्ञ, सामाजिक कार्यकर्ता और वकिल हैं। वे भारिप बहुजन महासंघ के संस्थापक एवं राष्ट्रीय अध्यक्ष हैं। वे संसद के दोनोँ सदन राज्यसभा व लोकसभा के सांसद रह चुके हैं। वे भारत रत्न डॉ॰ भीमराव आम्बेडकर के पौत्र हैं।
प्रकाश आम्बेडकर का जन्म 10 मई 1954 को मुंबई में हुआ था। उनके पिता का नाम यशवंत आम्बेडकर और माता का नाम मीराबाई आम्बेडकर हैं। प्रकाश आम्बेडकर अपने दादा, भारतीय संविधान के जनक के रूप में जाने जाते डॉ॰ भीमराव आम्बेडकर द्वारा नामित किया गया था; प्रकाश आम्बेडकर ने सेंट स्टेनिसलाओस हाई स्कूल और सिद्धार्थ कॉलेज, मुंबई भारत में शिक्षा ली। उन्होंने 1982 के बाद से पूरे भारत में कई सामाजिक, धार्मिक एवं राजनैतिक आंदोलनों का नेतृत्व किया। उनके छोटे भाई आनंदराज आम्बेडकर रिपब्लिकन सेना के नेता हैं।
