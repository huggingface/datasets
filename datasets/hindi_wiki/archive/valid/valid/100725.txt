मॉनमाउथ टाउन एफ़॰सी॰  एतेहासिक शहर मॉनमाउथ में आधारित एक वेल्श फुटबॉल क्लब है। टीम वर्तमान समय में वेल्श फुटबॉल लीग डिवीजन दो में खेलती है। क्लब ग्वँट काउंटी एफ़॰ए॰ की सदस्य है। क्लब ने 8 अगस्त 2011 को इंटरनेट उद्यम fivepoundfootballclub.com से अनुबंध करा था जिसके तहत क्लब का स्वामित्व पाँच वर्षों की अवधि में fivepoundfootballclub.com के पास आ जाएगा। सितंबर 2011 को क्लब ने स्वयं को कम्युनिटी इंटरेस्ट कंपनी सुस्थित कर लिया, जो कि वेल्स में अपनी तरह की पहली घटना थी। क्लब का नारा "किंगफिशर ऑल द वे!" है।
क्लब की आधिकारिक निर्माण तिथि स्पष्ट नहीं है, परन्तु इस बात के प्रमाण हैं कि एक 'संघ क्लब' वर्ष 1906 के समय सक्रिय था। साप्ताहिक समाचारपत्र मॉनमाउथशायर बीकन के अनुसार मॉनमाउथ में काफी समय से फुटबॉल खेला जाता रहा है और शायद 1873 से। मॉनमाउथ और क्लियरवॅल एफ़॰सी॰ 1925/26 की डिस्ट्रिक्ट लीग के संयुक्त विजेता थे।
क्लब ने 1940 की ब्रिटेन की लड़ाई की पूर्व संध्या में मॉनमाउथशायर सीनियर कप में मॉनमाउथ स्पोर्ट्सग्राउंड में आयोजित हुए मैच में लवल्स् एथलेटिक को 3–2 से हराकर सदर्न लीग वेस्ट का ख़िताब जीता। लगभग 20 वर्ष पश्चात 1958 में किंगफिशरस् ने पोंट्लनफ्रेथ में सॅफन फॉरेस्ट को 3–0 से हराकर मॉनमाउथशायर एमेच्योर कप जीता। अगले सत्र में भी मॉनमाउथशायर एमेच्योर कप पे क्लब का कब्जा रहा और इसके साथ-साथ क्लब ने अपना दूसरा मॉनमाउथशायर सीनियर कप भी जीता।
क्लब सिर्फ एकबार, 1965 में, ही फुटबॉल एसोसिएशन चैलेंज कप में जगह बना पाया था, जिसमें उसे प्रारंभिक दौर में ही हार का सामना करना पड़ा। क्लब ने 1984, 1986 और 1996 में ग्वँट एमेच्योर कप जीता।
