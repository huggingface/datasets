नेशनल असोसियेशन फॉर दि एडवान्स्मेन्ट ऑफ कलर्ड पीपल एक अफ्रीकी अमेरिकी नागरिक अधिकार समूह है। इसकी स्थापना 1909 में साठ गणमान्य व्यक्तियों द्वारा की गई थी। इसका मूल उद्देश्य नस्लीय घृणा और नस्लीय भेदभाव को समाप्त करना, अफ्रीकी अमेरिकी लोगों के लिए आर्थिक समानता और राजनीतिक, शैक्षिक व सामाजिक अधिकार प्राप्त करना था।
एनएएसीपी का मुख्यालय बाल्टीमोर, मेरीलैंड में स्थित है। कैलिफोर्निया, न्यूयार्क, मिशिगन, कोलोराडो, जॉर्जिया, टेक्सास और मेरीलैंड में इसके अतिरिक्त क्षेत्रीय कार्यालय हैं। इसके काम में राजनैतिक गतिविधियाँ, समाज शिक्षा और पुरस्कार शामिल हैं।
