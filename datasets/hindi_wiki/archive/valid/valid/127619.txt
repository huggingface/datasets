डैविड विलियम डोनाल्ड कैमरन 2010 से जुलाई 2016 तक संयुक्त राजशाही के प्रधान मंत्री रह चुके हैं। वे कंज़र्वेटिव पार्टी के नेता थे तथा ये विटने से संसद सदस्य थे। यूरोपीय संघ की सदस्यता पर हुए जनमत संग्रह में जनता ने संघ को छोड़ने का निर्णय दिया तो उन्होंने इस्तीफे की घोषणा कर दी।
कैमरन ने ब्रेज़नोज़ महाविद्यालय, ऑक्स्फ़ोर्ड से दर्शनशास्त्र, अर्थशास्त्र एवं राजनीतिशास्त्र विषय में 1988 में प्रथम श्रेणी में स्नातक किया है। इन्हें इनके पढ़ाने वाले प्रोफ़ेसर वर्नॉन बोगडेनॉर "समर्थतम छात्रों में से एक" कहा करते थे। अपने ऑक्सफोर्ड प्रवास काल में ये बुलिंग्डब क्लब के सदस्य रहे थे। इन्हॊने कंज़र्वेटिव अनुसंधान विभाग ज्वाइन किया और नॉर्मन लेमाउण्ट एवं माईकल हावर्ड के विशेष सलाहकार बने। फ़िर ये कार्ल्टन कम्युनिकेशंस के कारपोरेट मामलों के निदेशक पद पर सात वर्ष तक आसीन रहे।
कैमरन पहली बार संसद के लिये 1997 में स्टैफ़्फ़ोर्ड निर्वाचन क्षेत्र से मैदान में आए। ये यूरोस्केप्टिक मंच पर अपनी पार्टी से उसकी एकल-यूरोपीय मुद्रा में ब्रिटिश सदस्यता विरोधी विचारधारा के कारण उससे अलग हो गए। हालांकि राष्ट्रीय औसत वोटों से कुछ न्यून रहने पर वे हारे भी। इसके बाद उनको संसद सदस्यता हेतु प्रथम विजय 2001 के आम चुनावों में ऑक्स्फ़ोर्डशायर की विट्टने निर्वाचन क्षेत्र से मिली। तब इन्हें आधिकारिक विपक्ष का स्थान मिला। 2005 के आम चुनावों में नीति समन्वय अध्यक्ष भी बने। अपनी युवा एवं उदारवादी प्रत्याशी की छवि के कारण ही 2005 में इन्होंने कंज़र्वेटिव पार्टी के चुनावों में विजय पाई। तब ये प्रथम बार ब्रिटेन के प्रधान मंत्रीबने।
6 मई, 2010 को हुए के संयुक्त राजशाही के आम चुनावों में, कंज़र्वेटिव पार्टी को 306 सीटें मिलीं, किन्तु एक त्रिशंकु संसद बनी। इसमें पांच दिनों के लिबरल-डेमोक्रेटिक पार्टी से बातचीत के अथक प्रयास उपरांत मिली-जुली सरकार का गठन हुआ। तब कैमरन ने द्वितीय विश्व युद्ध उपरांत पहली बनी मिली-जुली सरकार का नेतृत्त्व किया और 198 वर्ष पूर्व के रॉबर्ट जेकिन्सन के बाद अबतक के सबसे युवा प्रधान मंत्री बने।
इन्होने सैमेन्था कैमरन से विवाह किया, जिनसे इन्हें तीन बच्चे हुए। इनके पहले पुत्र ईवान का 6 वर्ष की आयु में ही देहांत हो गया, जो शारीरिक एवं मानसिक रूप से विकलांग था। उसके बाद दूसरी पुत्री नैन्सी ग्वेन का जन्म 2004 में हुआ एवं तीसरी पुत्री फ़्लोरेन्स का जन्म कॉर्नवॉल में इनके छुट्टी प्रवास काल में हुआ। उसके सेंट एडेलियन में जन्म होने के कारण इसके नाम का मध्य भाग एडेलियन रखा गया।
2013 में चैनल 4 पर इनके एक कथनानुसार ये नारीवादी विचारों के हैं।, किन्तु फ़िर भी कुछ लोगों का मानना है कि ये झूठ बोला गया था। ये पहले ब्रिटिश प्रधान मंत्री थे जिन्होंने जलियांवाला बाग काण्ड के लिये सार्वजनिक रूप से ब्रिटेन की ओर से माफ़ी मांगी।
