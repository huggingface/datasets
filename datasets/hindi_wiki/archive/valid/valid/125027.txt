रिलायंस इंडस्ट्रीज़ लिमिटेड {अंग्रेज़ी: Reliance Industries Limited) एक भारतीय संगुटिका नियंत्रक कंपनी है, जिसका मुख्यालय मुंबई, महाराष्ट्र में स्थित है। यह कंपनी पांच प्रमुख क्षेत्रों में कार्यरत है: पेट्रोलियम अन्वेषण और उत्पादन, पेट्रोलियम शोधन और विपणन, पेट्रोकेमिकल्स, खुदरा तथा दूरसंचार।
आरआईएल बाजार पूंजीकरण के आधार पर भारत की दूसरी सबसे बड़ी सार्वजनिक रूप कारोबार करने वाली कंपनी है एवं राजस्व के मामले में यह इंडियन ऑयल कॉर्पोरेशन के बाद भारत की दूसरी सबसे बड़ी कंपनी है। 2013 के रूप में, यह कंपनी फॉर्च्यून ग्लोबल 500 सूची के अनुसार दुनिया की सबसे बड़ी कंपनियों में 99वें स्थान पर है। 18 अक्टूबर 2007 को, रिलायंस इंडस्ट्रीज $ 100 बिलियन बाजार पूंजीकरण करने वाली पहली भारतीय कंपनी बन गई। आरआईएल भारत के कुल निर्यात में लगभग 14% का योगदान देती है।
रिलायंस की स्थापना 1966 में भारतीय उद्योगपति धीरूभाई अंबानी द्वारा की गयी थी। अंबानी एक ऐसे मार्ग दर्शक रहे जिन्होंने भारतीय शेयर बाज़ार को वितीय लिखित जैसी पूर्ण परिवर्तनीय डिबेन्चर से परिचित कराया. अंबानी उन पहले उद्यमियों में से एक थे जिन्होंने खुदरा निवेशकों को शेयर बाज़ार की ओर आकर्षित किया। आलोचकों का आरोप है कि बाज़ार पूंजीकरण के सम्बन्ध में रिलायंस इंडस्ट्रीज़ की उन्नति को सर्वोच्च स्थान पर लाने का श्रेय बड़े पयमाने पर धीरुभाई की चालाकी से काम निकलवाने की क्षमता को जाता है जिससे वह नियंत्रित अर्थव्यवस्था को अपने लाभ के लिए इस्तेमाल करते थे।
यद्यपि कंपनी का मूल व्यवसाय तेल से संबंधित व्यापार है, लेकिन हाल के वर्षों में कंपनी ने विविध व्यापारों में अपने हाथ आज़माएं हैं। संस्थापक के दोनों बेटों मुकेश अंबानीऔर अनिल अंबानी के बीच गहरे मतभेद होने की वजह से 2006 में समूह को दोनों के बीच विभाजित कर दिया गया। सितम्बर 2008 में, रिलायंस इंडस्ट्रीज़ अकेली ऐसी भारतीय कंपनी थी जिसे फोर्ब्स की "दुनिया की 100 सबसे सम्मानित कंपनियों" की सूची में शामिल किया गया था।
कंपनी वेबसाइट के अनुसार "भारत में हर 4 में से 1 निवेशक रिलायंस शेयरधारक है". रिलायंस के पास 3 लाख से अधिक शेयरधारक हैं, जिससे यह दुनिया के सबसे विशाल स्टॉक आयोजको में से एक है। जनवरी 2006 में अपने विभाजन के बाद, रिलायंस इंडस्ट्रीज़ लिमिटेड का विकसित होना जारी है। भारतीय शेयर बाजार में रिलायंस कंपनिया श्रेष्ट पदार्शितो में से हैं।
रिलायंस इंडस्ट्रीज लिमिटेड के उत्पाद की श्रेणी पैट्रोलियम उत्पादों से पेट्रोरसायन, कपड़े तक है, रिलायंस रिटेल ने फ्रेश फूड्स मार्केट में रिलायंस फ्रेश के नाम से प्रवेश किया है और डिलाईट रिलायंस रिटेल के नाम से एक नॉन-वेज चैन शुरू की है और संरचना ऊर्जा कुशल बनाने के लिए नोवा केमिकल्ज़ ने आशय पत्र पर हस्ताक्षर किया है।
कंपनी का प्राथमिक व्यापार पेट्रोलियम शोधन और पेट्रो रसायन है। यह 33 मिलियन टन की रिफाइनरी गुजरात के भारतीय राज्य के जामनगर में चल रही है। रिलायंस ने दिसम्बर 2008 में शुरू की अपनी 29 मिलियन की दूसरी रिफाइनरी का काम भी पूरा किया जो इसी साईट पर है। कंपनी तेल और गैस की खोज और उत्पादन के काम में भी शामिल है। 2002 में, इसे भारत के कृष्णा गोदावरी बेसिन के पूर्वी तट पर एक प्रमुख खोज का पता चला. इस खोज से गैस उत्पादन 2 अप्रैल 2009 को शुरू किया गया। 2009-2010 के तिमाही के अंत तक, केजी डी6 से गैस उत्पादन 60 एमएमएससीएमडी को पार कर गया।
31 मार्च 2013 के सन्दर्भ में कंपनी की 123 सहायक कंपनियां तथा 10 सहयोगी कंपनियां हैं। 
2002 में, रिलायंस को विशाखापत्तनम के निकट आंध्र प्रदेश के तट पर कृष्णा गोदावरी बेसिन में प्राकृतिक गैस मिली। यह 2002-2003 वित्तीय वर्ष में दुनिया में प्राकृतिक गैस की सबसे बड़ी खोज थी। 2 अप्रैल 2009 को रिलायंस इंडस्ट्रीज़ ने कृष्णा गोदावरी ) बेसिन में अपने D-6 ब्लॉक से प्राकृतिक गैस का उत्पादन शुरू कर दिया। 
गैस रिज़र्व आकार में 7 ट्रिलियन घन फीट है। कच्चे तेल के 1.2 बिलियन बैरल के बराबर, मगर केवल 5 ट्रिलियन घन फीट ही निकाला जा सकता है।
8 अक्टूबर 2008 को समझौते का एक ज्ञापन-पत्र, जिस पर लिखा था कि आर आई एल अनिल अंबानी को $2.34 प्रति मिलियन ब्रिटिश उष्ण इकाई पर प्राकृतिक गैस उपलब्ध करवाएगा, जारी करने के लिए अनिल अंबानी की रिलायंस नैचुरल रिसोर्सेज़ रिलायंस इंडस्ट्रीज़ को बंबई हाई कोर्ट में ले गई।
रिलायंस इंडस्ट्रीज़ दुनिया की सबसे बड़ी पोलिस्टर निर्माता है और इसी के परिणामस्वरुप यह दुनिया की सबसे बड़ी पोलिस्टर वेस्ट उत्पादको में से एक है। इस बड़ी मात्रा के वेस्ट के उत्पादन से निपटने के उद्दश्य से उन्हें इस वेस्ट को रिस्य्कल करने का रास्ता निकालना पड़ा. वे सबसे बड़ा पोलिस्टर पुनरावर्तन केंद्र चलाते है जिसमे पोलिस्टर वेस्ट भराई और भरी जाने वाली सामग्री के रूप में काम में लाया जाता है। उन्होंने इस प्रक्रिया का प्रयोग एक मज़बूत पुनरावर्तन प्रक्रिया के विकास के लिए किया जिससे उन्हें टीम एक्सीलेंस कम्पीटीशन में पुर्रस्कृत किया गया।
रिलायंस इंडस्ट्रीज़ ने 2006 में नई दिल्ली में पर्यावरण के प्रति जागरूकता पर एक सम्मलेन का समर्थन किया। इस सम्मलेन का आयोजन एशिया पेसिफिक जूरिस्ट असोसिअशन द्वारा किया गया जिसमे पर्यावरण एवं वन मंत्रालय भारत सरकार और महाराष्ट्र प्रदूषण नियंत्रण बोर्ड की भागीदार थे। इस सम्मलेन का उद्देश्य क्षेत्र में पर्यावरण सरंक्षण के लिए नए विचारों और विभिन्न पहलुओं को उत्पन्न करने में मदद करना था। महाराष्ट्र प्रदूषण नियंत्रण बोर्ड ने प्रदूषण नियंत्रण मानकों का पालन करने वाली विभिन्न कम्पनियो को सक्रिय भाग लेने और प्रायोजक के रूप में समर्थन करने के लिए आमंत्रण दिया। यह सम्मलेन क्षेत्र के पर्यावरण को बढ़ावा देने के सम्बन्ध में बहुत प्रभावी साबित हुई। 
साँचा:BSE Sensex
