भोज्य पदार्थों के ऊपर आयनकारी विकिरण डालने से उसमें उपस्थित सूक्ष्मजीव, जीवाणु, विषाणु एवं कीट आदि नष्ट हो जाते हैं। इस क्रिया को खाद्य पदार्थों का किरणन या 'खाद्य पदार्थों का विकिरणन' कहा जाता है। इसके अलावा खाद्य पदार्थों के विकिरणन के फलस्वरूप अवांछित अंकुरण रुक जाता है; फलों के पकने की क्रिया धीमी पड़ जाती है ; रस उत्पादका में वृद्धि हो जाती है एवं अन्य लाभ होते हैं। ऐसा नहीं है कि विकिरणन के कारण खाद्य पदार्थ रेडियोधर्मी हो जाते हैं किन्तु कुछ स्थितियों में मामूली सा रासायनिक परिवर्तन अवश्य हो सकता है।
