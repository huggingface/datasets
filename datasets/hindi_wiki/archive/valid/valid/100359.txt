फोथरिंघे किला अंग्रेज़ी: Fotheringay Castle नॉथहैंप्टनशायर के ओउंडल के बाज़ार व नगर . से उत्तर में 3 1⁄2 मील पर स्थित फोथरिंघे के गाँव में मौजूद था। इसका निर्माण संभवत: 1100 ई. में नॉर्थहैंप्टन के अर्ल साइमन डे सेन्लिस ने करवाया था। 1113 में इसका मालिकाना हक़ स्कॉटलैंड के राजकुमार डेविड के पास चला गया जब उन्होंने साइमन की विधवा से शादी कर ली। इसके बाद से तेरहवीं शताब्दी में इंग्लैंड के राजा जॉन के कब्जे में आने से पहले तक किले के मालिक विभिन्न स्कॉटैश राजकुमार बने रहे।
1220 तक फोथरिंघे किला का नियंत्रण चेस्टर के छठें अर्ल, रैनुल्फ़ डे ब्लोन्डेविले के हाथ में था। अगले वर्ष जनवरी में कुछ समय के लिये किले पर इंग्लैंड के राजा हेनरी 3, इंग्लैंड का राजा के विरोध में उतरे विलियम II डी फोर्ज़ का कब्जा हो गया था। फोर्ज़ के किले खाली करने के बाद हेनरी ने इसे अपने नियंत्रण में ले लिया और एडवर्ड 2 के शासनकाल तक यह किला शाही संपत्ति बना रहा।
यह यॉर्क के ड्यूकों का पसंदीदा घर रहा और राजा रिचर्ड 3 का जन्म यहीं 1452 में हुआ था। 
यह स्कॉटों की रानी, मैरी का अंतिम कारावास भी रहा जिनके खिलाफ इसी महल में मुकदमा चला व 1587 में मृत्युदंड दिया गया।
1630 में किला खाली कर दिया गया व इसके अधिकांश शाही साजो-समान हटा लिए गये। फिर यहाँ सिर्फ भवन ही बचा। किले की जगह ब्रिटेन की संरक्षित जगहों में शामिल है और आम जनता के घूमने फिरने के लिए खुली हुई है।
निर्देशांक: 52°31′28″N 0°26′15″W / 52.52455°N 0.43757°W / 52.52455; -0.43757
