
जाज़ान प्रान्त या जिज़ान प्रान्त, जिसे औपचारिक अरबी में मिन्तक़ाह​ जाज़ान कहते हैं, सउदी अरब के दक्षिणपश्चिम कोने में लाल सागर के तट पर स्थित एक प्रान्त है। यह ठीक यमन से उत्तर में है और इस प्रान्त की उस देश के साथ अंतर्राष्ट्रीय सीमा भी लगती है। जाज़ान प्रान्त में लाल सागर में स्थित 100 से अधिक द्वीप भी आते हैं, जिनमें से फ़रसान द्वीप समूह सउदी अरब का सर्वप्रथम संरक्षित क्षेत्र है। यहाँ अरबी ग़ज़ल और यूरोप से सर्दियों में आनी वाली बहुत सी पक्षियों की नस्लें मिलती हैं। यह प्रान्त सउदी अरब का दूसरा सबसे छोटा प्रान्त है।
जाज़ान प्रान्त के तीन मुख्य भाग हैं:
इस प्रान्त में दो मृत ज्वालामुखी भी हैं।
जाज़ान के ऊँचे इलाक़ों में मौसम असीर प्रान्त जैसा है जबकि इसके तटवर्ती इलाक़ों में मौसम बहुत गर्म है। इन तटीय क्षेत्रों में जुलाई में तापमान 40 °सेंटीग्रेड और जनवरी में 31 °सेंटीग्रेड तक जाता है और पानी समीप होने से हवा में बहुत नमी रहती है, जिस से यहाँ का वातावरण काफ़ी अप्रिय माना जाता है।
जाज़ान प्रान्त 14 ज़िलों में बंटा हुआ है:
उपरलिखित कुछ प्रान्तों के नाम में बिंदु-वाले 'थ़' के उच्चारण पर ध्यान दें क्योंकि यह बिंदु-रहित 'थ' से ज़रा अलग है और थ़ैन्क यू वाले 'थ़' के उच्चारण से मिलता जुलता है।
