सुभद्रा महाभारत के प्रमुख नायक भगवान श्रीकृष्ण की बहिन थीं,जो वसुदेव की कन्या और अर्जुन की पत्नी थीं।कृष्ण के सुझाव पर सुभद्रा का विवाह अर्जुन से हुआ था, अभिमन्यु इनका ही पुत्र था। बलराम इनका विवाह दुर्योधन से करना चाहते थे, किंतु कृष्ण के प्रोत्साहन से अर्जुन इन्हें द्वारका से भगा लाए। सुभद्रा के पुत्र अभिमन्यु महाभारत के प्रसिद्ध योद्धा थे। पुरी, उड़ीसा में 'जगन्नाथ की यात्रा' में बलराम तथा सुभद्रा दोनों की मूर्तियाँ भगवान श्रीकृष्ण के साथ-साथ ही रहती हैं।
