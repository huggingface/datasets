नंदिनी साहू एक भारतीय कवियित्री, लेखक और आलोचक हैं।वे भारत के इन्दिरा गांधी राष्ट्रीय मुक्त विश्‍वविद्यालय, नई दिल्ली में अंग्रेजी की प्राध्यापिका भी हैं।उन्होंने अंग्रेजी में कविताओं के साथ-साथ और भी कई किताबें लिखी हैं। वे एक प्रशंसित कवियित्री हैं। उनकी कविताएँ भारत, संयुक्त राज्य, यूनाइटेड किंगडम, अफ़्रीका और पकिस्तान में व्यापक रूप से परिचालित हैं। उन्होंने अंग्रेजी साहित्य में दो स्वर्ण पदक प्राप्त किए। उन्होंने शिक्षा रत्न पुरुस्कार, बुद्ध रचनात्मक लेखक पुरुस्कार एवं अखिल भारतीय कविता प्रतियोगिता में भी पुरुस्कार प्राप्त किए। वे साहित्य और भाषा के अंत:विषय पत्रिका की प्रधान सम्पादक भी हैं।
नंदिनी साहू का जन्म 23 जुलाई 1973 में ओडिशा के उदयगिरि नगर में हुआ। उनके माता-पिता भारतीय स्थानीय विद्यालय में शिक्षक थे। नंदिनी और उनकी पाँच बहनें एक आज्ञाकारिता जीवन में बड़ी हुईं।प्राध्यापक निरंजन मोहंती के निर्देशन में उन्होंने भारतीय अंग्रेजी काव्यात्मकता में पीएचडी की शैक्षिक उपाधि प्राप्त की।वे इन्दिरा गांधी राष्ट्रीय मुक्त विश्‍वविद्यालय में अंग्रेजी की सह-प्राध्यापिका की तरह काम कर रही हैं। वे कई राष्ट्रिय संगोष्ठी में भी उपस्थित हुई हैं।
नंदिनी साहू ने प्रारंभिक अवस्था से लिखना शुरु कर दिया था।उन्होंने कविता संग्रह समेत कई किताबें लिखी हैं।भारतीय अंग्रेजी साहित्य, अमेरिकी साहित्य, अंग्रेजी भाषा शिक्षण, लोकसाहित्य, सांस्कृतिक अध्ययन एवं बच्चों के साहित्य जैसे विषयों पर उनके लेख आधारित हैं।उन्होंने इन्दिरा गांधी राष्ट्रीय मुक्त विश्‍वविद्यालय के लिए लोकसाहित्य और सांस्कृतिक अध्ययन के कार्यक्रम भी रूपांकित व आयोजित किये हैं। वे साहित्य और भाषा के अंतःविषय पत्रिका की प्रधान संपादक भी हैं।इसके अतिरिक्त उन्होंने भारत और विदेश में कई विषयों पर व्याख्यान भी दिए हैं।
चयनित कार्य
