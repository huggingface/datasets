भारतीय हॉकी टीम भारत की राष्ट्रीय मैदानी हॉकी टीम है। 1928 में भारतीय हॉकी टीम अंतर्राष्ट्रीय हॉकी महासंघ की पहली गैर यूरोपीय सदस्य टीम बनी। 
1928 में, टीम ने अपना पहला ओलंपिक स्वर्ण पदक जीता और 1956 तक ओलंपिक में भारतीय पुरुष टीम नाबाद रही, लगातार छह स्वर्ण पदक जीते। भारतीय हॉकी टीम ने अबतक आठ ओलंपिक स्वर्ण पदक जीते है, जो सभी राष्ट्रीय टीमों से अधिक है।
भारत ने ओलिंपिक में कुल 11 पदक जीते हैं जिनमे 8 स्वर्ण, एक रजत और दो कांस्य पदक शामिल हैं। वर्ष 1928 के एम्सटर्मड ओलंपिक में पहला स्वर्ण पदक प्राप्त किया और ओलिंपिक खेलों में वर्ष 1928 से वर्ष 1956 तक लगातार छह स्वर्ण पदक जीतकर इतिहास रच दिया था। अन्य दो स्वर्ण वर्ष 1964 में टोक्यो और वर्ष 1980 में मॉस्को ओलंपिक में मिले।
एशियाई खेलों में भारतीय टीम ने तीन बार स्वर्ण पदक जीता है। पहला स्वर्ण पदक 1966 के बैंकाक एशियाड में भारत ने पाकिस्तान को 1-0 से हरा कर जीता था। दूसरा स्वर्ण पदक 1998 में बैंकाक में हुए एशियाई खेलों में नराज पिल्ले की अगुवाई में स्वर्ण जीता था। तीसरा स्वर्ण पदक एशियाई खेल 2014 में पाकिस्तान को पेनल्टी शूट आउट में हराकर जीता। इसके साथ ही टीम ने रियो ओलंपिक 2016 के लिये क्वालीफाई कर लिया। 
वर्त्तमान में हॉलैंड के पॉल वैन ऐस भारतीय पुरूष हॉकी टीम के कोच हैं। इसके पहले ऑस्ट्रेलिया के हॉकी टीम के टेरी वॉल्श कोच नियुक्त थे।
भारतीय महिला हॉकी टीम
