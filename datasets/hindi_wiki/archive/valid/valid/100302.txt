2 मई 2014 को अफ़ग़ानिस्तान के बदख़्शान प्रान्त के आर्गो जिले में मूसलाधार बारिश से भूस्खलन की घटना हुई। इस घटना में मारे गये लोगों की संख्या अलग-अलग स्रोतों से भिन्न प्राप्त हुई जो 350 से 2700 तक है। लगभग 300 मकान ध्वस्थ हो गये जबकि 14000 घर क्षतिग्रस्त हो गये। बचावकर्मियों को शुरुआत में अन्य भूस्खलन के कारण परेशानियों का सामना करना पड़ा।
2 मई 2014 को अफ़ग़ानिस्तान के बदख़्शान प्रान्त के आर्गो नामक जिले में पहाड़ का एक हिस्सा एक गांव पर गिर गया। वहाँ पिछले सप्ताह से मूसलाधार बारिश और बाढ़ की स्थिति पहले स्से बनी हुई थी। भूस्खलन पास के गाँव प्रभावित हुये। हज़ारों घर प्रभावित हुये जबकि 300 घर भूस्खलन में दफन हो गये यह संख्या गाँव का लगभग एक तिहायी है। ये गाँव हजारों टन मलबे और चटानों के नीचे दब गये जिसने कीचड़ से बनी लहर का रूप ले लिया और राह में आने वाली प्रत्येक वस्तु को ध्वस्त कर दिया।
प्रारम्भिक भूस्खलन सुबह 11:00 बजे से दोपहर 1:00 बजे तक हुआ। यह घटना शुक्रवार के दिन घटित हुई जब अधिकतर लोग कार्यस्थान पर जाने के स्थान पर घर पर ही पूजा का कार्य करते हैं। अफ़गानिस्तान सेना सहित बचाव कार्य जारी किये गये जिन्हें शुरुआती दौर में आवश्यक उपकरणों की कमी का सामना करना पड़ा।
अफ़ग़ानिस्तान के राष्ट्रपति हामिद करज़ई के अनुसार भूस्खलन में जान-माल का भारी नुकसान हुआ। अमेरिकी राष्ट्रपति बराक ओबामा ने कहा: "हम उन लोगों के साथ हैं जो अफ़ग़ानिस्तान के में भयंकर त्रासदी का सामना कर रहे हैं। हम अफ़ग़ानिस्तान की इस त्रासदी में हर तरह से सहायता करने को तैयार हैं।"
