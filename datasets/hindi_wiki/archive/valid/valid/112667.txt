टाइम्स स्क्वायर, न्यूयॉर्क शहर के मिडटाउन मैनहैटन इलाके में अवस्थित एक महत्वपूर्ण सड़क चौराहा है, जोकि न्यूयॉर्क का एक अतिप्रसिद्ध, वाणिज्यिक, मनोरंजन एवं पर्यटन केन्द्र भी है। यह चौराहा, मैनहैटन के ब्रॉडवे और सेवेन्थ ऍवेन्यू के प्रतिच्छेदन से बनी है, और उत्तर से दक्षिण, 47थ स्ट्रीट से 42ड स्ट्रीट के बीच अवस्थित है। बीते वर्षों में यह स्थान न्यूयॉर्क शहर के एक महत्वपूर्ण सांस्कृतिक केन्द्र बन कर उभरा है, तथा इसे न्यूयॉर्क एवं संयुक्त राज्य के सांस्कृतिक प्रतीक के रूप में भी देखा जाता है। बिल्बोर्डों और प्रचार बोर्डों से दिन-रात आलौकिक रहने तथा निरंतर गतिविधियों का केन्द्र बने रहने के कारण, अमरीका में इसे "दुनिया का चौराहा", "विश्व का हृदय" और "सेण्टर ऑफ़ द यूनिवर्स" जैसे नामों से पुकारा जाता है। यह न्यूयॉर्क के मनोरंजन का केन्द्र कहे जाने वाले ब्रॉडवे थिएटर डिस्ट्रिक्ट का भी केन्द्र, अतः इसे वैश्विक मनोरञ्जन उद्योग का भी महत्वपूर्ण केन्द्र है। तथा टाइम्स स्क्वायर दुनिया के व्यस्ततम नगरीय पदयात्रा मार्गों में से एक भी है, एवं विश्व के प्रसिद्धतम पर्यटक आकर्षणों में से एक है, जहाँ प्रतिवर्ष, एक अनुमानित 5 करोड़ पर्यटक आते हैं। न्यूयॉर्क पर्यटन के आंकड़ों के अनुसार, प्रतिदिन टाइम्स स्क्वायर से तकरीबन 330000 लोग गुज़रते हैं, जबकि कुछ विशेष दिनों में यहाँ से गुजरने वाले पदयात्रियों की सङ्ख्या 460000 तक भी पहुँच सकती है। यह चौराहा न्यूयॉर्क महानगर के नगर चौक के सामान हैसियत रखती है।
इस चौराहे और मार्ग-मिलान केन्द्र को पूर्वतः लॉङ्गएकर स्क्वायर कहा जाता था, और 1904 में इसके नाम को बदलकर टाइम्स स्क्वायर कर दिया गया जब, न्यूयॉर्क टाइम्स के अपना मुख्यालय, इस चौराहे कोने पर नवनिर्मित टाइम्स बिल्डिंग में पुनःस्थापित कर दिया। जिसे पुनःआवरण के बाद वन टाइम्स स्क्वायर कहा जाता है, और प्रतिवर्ष आयोजित किये जाने वाले विश्व प्रसिद्ध न्यू यर इव्स बॉल ड्राप के आयोजन का आयोजन स्थल होता है। यह एक ऐसी परंपरा है, जो न्यूयॉर्क टाइम्स ने 31 दिसम्बर 1907 में शुरू की थी, और वह आज तक चलती आ रही है। इस कार्यक्रम का अनुभव करने हेतु प्रतिवर्ष 31 दिसम्बर की रात को टाइम्स स्क्वायर में 10 लाख से भी अधिक आगन्तुक आते हैं।
भले ही इस चौराहे का नाम "टाइम्स स्क्वायर" यानि "टाइम्स चौक" है, परन्तु इस "चौक" का आकार चौकोर या वर्गाकार नहीं है। यह चौराहा, 45थ स्ट्रीट पर, ब्रॉडवे और सेवेन्थ ऍवेन्यू सडकों के प्रतिच्छेदन से बनी है, जोकि लैटिन अक्षर ऍक्स के तरह एक दूसरे को 45थ स्ट्रीट पर काटे हैं। तथा उत्तर में 47थ स्ट्रीट से और दक्षिण में 42ड स्ट्रीट से यह ऍक्स-क्रॉसिंग घिरा हुआ है, जिसके कारण यह चौराहा दो समशिखारीय त्रिकोणों से बना है, और किसी डमरू के आकार का दीखता है। ब्रॉडवे, न्यूयॉर्क शहर के क्षैतिजिक और लंबवत ग्रिड पैटर्न को टेढ़े एंगल पर काटता हुआ गुज़रता है, जिसके कारण दो समशिखारीय त्रिकोणों वाली यह डमरू-आकार चौराहा बनता है, जिनके शिखर 45थ स्ट्रीट पर, ब्रॉडवे और सेवेन्थ ऍवेन्यू सडकों के प्रतिच्छेदन पर अवस्थित है।
हालाँकि टाइम्स स्क्वायर के दक्षिणी त्रिकोण का कोई विशेष नाम नहीं है, परन्तु उत्तरी त्रिकोण को फ़ादर डफ़ी स्क्वायर कहा जाता है। इसे सन 1937 में अमरीकी 69वें इन्फेंट्री रेजिमेंट के चैप्लेन फ्रांसिस डफ़ी को समर्पित किया गया था। फ़ादर डफ़ी स्क्वायर में उनका स्मृतिस्मारक तथा जॉर्ज ऍम कोहन की एक प्रतिमा मौजूद है। तथा यहाँ, थिएटर डेवलपमेंट फण्ड द्वारा संचालित एक लाल रंग के त्रिकोणीय आकार का सीढ़ीदर नाट्य मंच भी है, जिसे सामान्य दिनों में लोगों द्वारा, बैठने, बात करने और तस्वीरें खींचने के लिए उपयोग किया जाता है।
लॉङ्गएकर स्क्वायर, 1898
दुसरे विश्वयुद्ध की समाप्ति और जापान पर अमरीका की जीत की ख़ुशी मानने के लिए जापान विजय दिवस पर टाइम्स स्क्वायर पर जुटे लोग, 1945
1977 में टाइम्स स्क्वायर
टीएसटीके का नाट्य मञ्च, फ़ादर डफ़ी स्क्वायर
टाइम्स स्क्वायर पर रात का नज़ारा
2013 नववर्ष का जश्न
