निर्देशांक: 26°55′N 86°40′E / 26.917°N 86.667°E / 26.917; 86.667
उदयपुर जिला नेपाल के प्रदेश संख्या 1 के 14 जिलों में से एक जिला है। जिले का मुख्यालय त्रियुगा/गाइघाट है और जिले का कुल क्षेत्रफल 2063 किमी² है। 2011 के जनगणना के अनुसार जिले की जनसंख्या 317532 है। यह जिला समुद्र सतह से 360 मीटर से 2310 मीटर की ऊंचाई पर स्थित है।
उत्तर में महाभारत श्रृंखला से लेकर दक्षिण में चुरे पर्वतमालाओं से घिरे भित्री मधेश क्षेत्र के अंदर उदयपुर जिला विश्व के सर्वोच्च शिखर सगरमाथा की गोद में अवस्थित है। यह जिला पुराने विभाजन के अनुसार नेपाल के पूर्वांचल विकास क्षेत्र के सगरमाथा अंचल में पड़ता है। पूरब में थोड़ा सिकुड़ा सा लेकिन पश्चिम की ओर फैलता गया इस जिले का क्षेत्रफल 2063 वर्ग किलो मिटर है। भू–बनावट के आधार पर पहाड़, बेशी, टार और तराई समेत का भू–भाग समेटे हुए यह जिला क्षेत्रफल के हिसाब से नेपाल का 20वां, पूर्वांचल विकास क्षेत्र का चौथा और सगरमाथा अंचल के दूसरे स्थानों में आता है। इस जिले कि सीमाएं उत्तर में मुख्यतः भोजपुर तथा खोटाँग और ओखलढुंगा के कुछ भागों से लगता है, पश्चिम में मुख्यतः सिंधुली और धनुषा के कुछ भागों से लगता है, दक्षिण में सिराहा और सप्तरी एवं पूर्व में मुख्यतः सुनसरी और धनकुटा के कुछ भागों से लगता है। इस तरह उदयपुर की सीमाएं 9 जिलों से मिलती हैं। विषम भौगोलिक बनावट वाला यह जिला महाभारत श्रृंखला के अंतर्गत तेज और विकट चोटियों से भरा है, यहां फैले हुए कम घनत्व वाले छोटी-मोटी बस्तियां है। महाभारत के तलहटी से शिवालिक श्रृंखला के बीच में समथर फाँट हैं तो दक्षिणी सिमा के शिवालिक क्षेत्र में घने जंगल हैं। त्रियुगा नदी के किनारे शिवालिक महाभारत तरफ बीच के भित्री मधेस के फाँटों में त्रियुगा नगरपालिका त्रियुगा उपत्यका नाम से भी जाना जाता है। इसी नगरपालिका में अवस्थित गाईघाट की ऊंचाई समुद्र सतह से 360 मिटर से लेकर पूरा जिला क्षेत्र 2310 मिटर ऊंचाई तक है। राष्ट्रिय जनगणना 2011 के अनुसार यहां की जनसंख्या 3 लाख 17 हजार 532 व्यक्ति है। पुराने विभाजन के अनुसार इस जिले में 3 संसदीय निर्वाचन क्षेत्र, 11 जिला विकास समिति इलाका, 3 नगरपालिका और 40 गांव विकास समिति हैं। 	 उदयपुर जिला प्रचिनकाल में उदयसेन नामक राजा का शासित क्षेत्र होने के कारण उन्ही के नाम पर इस जिले का नाम उदयपुर रखा गया। इस जिले कि अपनी हि विशेषताएँ और पहचान है। नेपाल देश का सब से बड़ा सिमेन्ट उद्योग "उदयपुर सिमेन्ट उद्योग" इस जिले में होने के कारण यह इस जिले का पहचान बन गया है।
यह जिला नेपाल के मानचित्र पर 26 डिग्री 26' 39" से 27 डिग्री 1' 10" उत्तरी अक्षांस, 86 डिग्रि 0' 9" से 87 डिग्रि 1' 0" पुर्वी देशान्तर में है। उष्ण शितोष्ण और समशितोष्ण हवा पानी वाले इस जिले का अधिक्तम तापक्रम लगभग 38 डिग्री सेल्सीयस और न्युनतम 16 डिग्री सेल्सीयस है। बर्षा लगभग 2152 मिलिलिटर है।
भू-बनावट के आधार पर इस जिले को 3 प्रकार के धरातलीय स्वरुप में बांटा जा सकता है:
उत्तर में सुनकोसी नदी से लेकर दक्षिण में महाभारत के अंतिम भाग तक का क्षेत्र पहाड़ी क्षेत्र है। जिले का करिब 60% भाग इस भू-भाग से ढका है। तकरीबन 1100 मि. से लेकर 2310 मिटर तक कि ऊंचाई वाले इस क्षेत्र में लेखानी, माझखर्क, रौता पोखर जैसे ऊंचे पहाड़ तथा चोटी हैं।
नेपाली में तलहटी को बेसी कहते हैं तथा पहाड़ों से घिरे छोटे मैदानी क्षेत्र को टार कहते हैं। करिब 550 मिटर से 1100 मिटर तक कि ऊंचाई वाला यह धरातलीय स्वरूप महाभारत के अंतिम भाग से लेकर दक्षिण में तराई के भू-भाग तक ढका है। जिले का करिब 9% भूभाग समेटे हुए इस क्षेत्र में नेपालटार, मुर्कुची और मैनाटार जैसे छोटे-छोटे घाटी हैं तथा बाहुनीटार, भुट्टार, हर्देनी जैसे बेसी एवं खोंच हैं।
समुद्री सतह से 360 मिटर से लेकर 550 मिटर तक के ऊंचाई में अवस्थित यह भू-भाग भित्री मधेस के रूप में पहचाना जाता है। यह क्षेत्र जिले में लगभग 31% क्षेत्र समेटे है। मुख्य रूप से त्रियुगा और तावा नदी सीमावर्ती क्षेत्र में आने वाले इस धरातलीय स्वरुप के दक्षिण भाग में चुरे पहाड हैं। यह क्षेत्र नदी कटान समस्या से ज्यादा ग्रसित है। जिले का प्रमुख स्थान गाईघाट, कटारी और बेल्टार इसी भाग में पड़ता है।
उदयपुर जिले को 4 नगरपालिका तथा 4 ग्रामपालिका में बांटा गया है।
नगरपालिका;
ग्रामपालिका;
