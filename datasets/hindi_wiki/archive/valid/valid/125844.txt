स्वतन्त्र ओलम्पिक खिलाड़ी ओलम्पिक खेलों में भाग लेने वाले वो खिलाड़ी हैं जो किसी भी देश की ओर से नहीं खेलते बल्कि स्वतन्त्र रूप से इन खेलों में भाग लेते हैं। ऐसा कई कारणों से हो सकता है जैसे किसी देश की राष्ट्रीय ओलम्पिक समिति, अन्तर्राष्ट्रीय ओलम्पिक समिति द्वारा मान्यता प्राप्त ना हों या खेलों के दौरान उसकी मान्यता रद्द कर दी गई हो या फिर किसी अन्य कारण से किसी देश के खिलाड़ी अपने राष्ट्रीय ध्वज तले खेलों में भागीदारी ना कर सकें।
इन स्वतन्त्र ओलम्पिक खिलाड़ियों की टीम का नामकरण और राष्ट्रीय कोड निर्धारण समनुरूप नहीं रहा है।
