जेनलन गुफाएँ पूर्वी आस्ट्रेलिया में स्थित प्रसिद्ध पर्यटन स्थल है। ब्लू माउंटेन पठार, न्यू साउथ वेल्स के पश्चिमी किनारे पर सिल्यूरिन चूने के पत्थरवाले प्रदेश में, चौड़े भूभाग पर उत्तर से दक्षिण की ओर फैली हुई, सिडनी नगर से 110 किमी दूर पश्चिम की ओर स्थित हैं। इनके सौंदर्य को देखकर 1866 ईo में यहाँ की सरकार ने इन्हें भ्रमणकेंद्र का रूप दे दिया। अब ये गुफाएँ रंगबिरंगे विद्युत प्रकाश से सुशोभित कर दी गई हैं। 
चार पाँच स्तरों पर फैली हुई इन गुफाओं की संख्या लगभग 12 है, जिनमें कई अवशैल तथा गुलाबी और बैंगनी रंग के ऊँचे ऊँचे भृगु बड़े ही मनमोहक हैं। ये संपूर्ण गुफाएँ, जेनोलन नदी के पानी में सिल्यूरियन चूने के पत्थर घुलने से बनी हैं, सबसे पुरानी गुफा जेनोलन नदी के तट से 250 फुट की ऊँचाई पर है। यहाँ पर बना 400 फुट ऊँचा प्राकृतिक महराब है, जो प्राकृतिक सुरंग का काम देता है। इसके भीतर से होकर सड़क गई है। इन गुफाओं के अवलोकनार्थ प्रति वर्ष लाखों भ्रमणार्थी आते हैं। 
