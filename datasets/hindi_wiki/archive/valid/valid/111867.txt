सेमरा गाजीपुर जिले का एक बड़ा गाँव है। सेमरा के सामने गंगा पार रामपुर गांव स्थित है। इन दोनों गांवों को स्थानीय लोग संयुक्त रूप से रामपुर-सेमरा कहते हैं। सेमरा गांव मोहम्मदाबाद तहसील के शेरपुर ग्राम पंचायत के अन्तर्गत आता है। इस गाँव की आबादी तकरीबन 5500 है जबकि मतदाताओं की संख्या 3800 है।
यह गांव जिला मुख्यालय से 30 किमी की दूरी पर पूरब दिशा में स्थित है। यहाँ से नजदीकी रेलवे स्टेशन युसूफपुर 8 किमी की दूरी पर है। जबकि गाज़ीपुर-बलिया राष्ट्रीय राजमार्ग 19 पर बसे मुहम्मदाबाद कस्बे से इस गांव की दूरी 5 किमी है। सेमरा, शेरपुर ग्राम पंचायत का एक हिस्सा है। व्यवहारत: शिव राय का पुरा और छनबईया भी सेमरा के ही अंग हैं। 
यह गाँव गंगा के किनारे बसा है और दो दशकों से गंगा कटान से बुरी तरह त्रस्त है। इस कटान के चलते शिव राय का पुरा का 80 प्रतिशत हिस्सा और सेमरा का 50 प्रतिशत भाग गंगा में समाहित हो चुका है। सरकार द्वारा गाँव के अस्तित्व को बचाने के लिए कुछ अस्थायी व्यवस्था की गयी है लेकिन आज भी कटान का खतरा सेमरा व शिव राय का पुरा पर मँडरा रहा है।
गाँव के लोगों का मुख्य व्सवसाय खेती है और आलू की खेती यहाँ बड़े पैमाने पर की जाती है।
सेमरा में गंगा की बाढ़ से कटान
सेमरा में गंगा का किनारा
बाढ़ के दौरान सेमरा
गंगा में आई बाढ़ से जमीन का कटान
सेमरा के अस्तित्व पर संकट
