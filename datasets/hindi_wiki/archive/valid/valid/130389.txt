शर्मीन ओबैद-चिनॉय, एक पाकिस्तानी पत्रकार, समाजसेवी और फ़िल्म निर्माता है। वे अकादमी पुरस्कार जीतने वाली पहली और दो बार जीतने वाली पहली पाकिस्तानी हैं। 28 फरवरी, 2016 को लास एंजेल्स में संपन्न 88वें अकादमी पुरस्कार समारोह में उन्होने सर्वश्रेष्ठ डॉक्यूमेंट्री, शॉर्ट सब्जेक्ट का अकादमी पुरस्कार पुरस्कार जीता। चिनॉय की डाक्यूमेंट्री फिल्म ‘ए गर्ल इन द रिवरः द प्राइस ऑफ फॉरगिवनेस ’ है। इसमें पाकिस्तान में ऑनर किलिंग का मुद्दा उठाया गया है। वर्ष 2012 में अपने लघु वृत्त चित्र सेविंग फेस के लिए भी उन्होने अकादमी पुरस्कार जीता था। इसके अलावा चिनॉय वर्ष 2010 तथा वर्ष 2014 में अपनी दो डॉक्यूमेंट्री के लिए एमी पुरस्कार भी जीत चुकी हैं।
