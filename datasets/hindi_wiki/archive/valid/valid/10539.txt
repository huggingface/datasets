नवचंद्र झील, जिसे चीनी भाषा में युएयाचुआन कहते हैं, चीन के पश्चिमी गांसू प्रान्त में दूनहुआंग शहर से 6 किमी दक्षिण में रेगिस्तानी इलाक़े में एक नख़लिस्तान में एक नए चाँद की आकृति वाली एक झील है।
1960 में इस झील की औसत गहराई 4 से 5 मीटर मापी गई थी और इसकी सब से ज़्यादा गहराई 7.5 मीटर है। समय के साथ इसका पानी ख़त्म होता जा रहा है और 1990 के दशक तक इसकी औसत गहराई सिर्फ़ 0.9 मीटर और सर्वाधिक गहराई सिर्फ़ 1.3 मीटर रह गई थी। यहाँ की स्थानीय सरकार ने इसे फिर से भरने की ठानी है और तब से इसमें पानी बढ़ा है। यहाँ सैलानी अक्सर ऊँटों की सैर और झील का नज़ारा करने आते हैं। इस झील के आसपास ऊँचे रेत के टीले होने के बावजूद भी यहाँ हवाओं का रुख़ कुछ ऐसा रहता है कि यह झील रेत से भरकर नष्ट नहीं होती।
2009 में
झील के आसपास ऊँचे टीले हैं
2006 में सिकुड़ी हुई झील
