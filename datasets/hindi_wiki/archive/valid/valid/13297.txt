
पर्वतीय बांस का तीतर Mountain Bamboo Partridge तीतर के कुल का एक पक्षी है। 
यह पक्षी चीन, थाइलैंड, बांग्लादेश, भारत, म्यानमार, लाओस तथा वियतनाम में विद्यमान है।
यह पक्षी बांस के जंगलों में पानी के पास, ऊँचे घास के मैदानों में तथा उन स्थानों में जहाँ जंगल काटे जा चुके हैं और बांस के जंगल उगा दिये गये हैं, वहाँ रहना पसन्द करता है। पूरा दिन यह झाड़ में छिपकर व्यतीत कर लेता है और सुबह तड़के या देर शाम को ही भोजन की तलाश में बाहर निकलता है। ख़तरा होने पर ही यह उड़ता है और फिर जल्दी ही ज़मीन पर आकर छिप जाता है।
इस पक्षी को कचार भाषा में दाओबुइ लाइ, कुकी भाषा में वेंगटे तथा मणिपुरी भाषा में वाकरेक के नामों से जाना जाता है।
