गोलेस्तान ईरान के 31 प्रान्तों में से एक है। यह देश के उत्तर पूर्व में तथा कैस्पियन सागर के दक्षिण में स्थित है। इसकी राजधानी गोरगान है।
गोलेस्तान 1997 में मज़न्दरान प्रान्त से निकालकर बनाया गया था। इसकी जनसंख्या 16 लाख तथा क्षेत्रफल 20,380 वर्ग किलोमीटर है। इस प्रान्त की बड़ी बस्तियाँ इस प्रकार हैं: गोरगान, गोनबाद कावूस, बन्दर तोर्कमान, बन्दर गज़, अलियाबाद-ए कतुल, कोर्द कूय, फ़ेन्देरेस्क तथा मिनू दश्त। आज का गोरगान 1937 तक एस्तेरबा या अस्तराबाद कहा जाता था।
