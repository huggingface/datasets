नजफगढ़ स्टेडियम राष्ट्रीय राजधानी क्षेत्र, दिल्ली के नजफगढ़ में स्थित एक जिला स्तर का स्टेडियम है। इसे वर्ष 2000 में स्थापित किया गया था। इस मैदान में नवम्बर 2010 में 'मनीष वार्रियर्स' और कनाडा क्रिकेट टीम के बीच एक मैच खेला गया था, जब 2011 क्रिकेट विश्व कप के अभ्यास के लिए कनाडा क्रिकेट टीम भारत दौरे पर आई थी।
स्टेडियम का स्वामित्व और प्रबंधन दिल्ली सरकार के पास है। 19 मई 2015 को दिल्ली सरकार द्वारा यह स्टेडियम आम जनता के लिए खोल दिया गया। 
