वास्प  मार्वल कॉमिक्स द्वारा प्रकाशित अमेरिकी कॉमिक पुस्तकों में दिखाई देने वाली एक काल्पनिक चरित्र है। स्टैन ली, अर्नी हार्ट और जैक किर्बी द्वारा निर्मित यह चरित्र सर्वप्रथम टेल्स टू एस्टोनिश #44 में दिखाई दी। वास्प हैंक पिम की पत्नी है, तथा अवेंजर्स की एक संस्थापक सदस्य है। वह पिम द्वारा निर्मित वास्प सूट की सहायता से आकार में छोटी होकर उड़ने के अक्तिरिक्त बायो-एनर्जी ब्लास्ट्स का उपयोग भी करती है।
मई 2011 में, वास्प ने आईजीएन के "टॉप 100 कॉमिक बुक हीरोज ऑफ़ ऑल टाइम" की सूची में 99 वां स्थान प्राप्त किया, और फिर 2012 में उसे "टॉप 50 एवेंजर्स" की सूची में 26 वें स्थान पर रखा गया था। कॉमिक्स बायर्स गाइड की "100 सेक्सएस्ट विमेन इन कॉमिक्स" सूची में यह चरित्र 94 वें स्थान पर था। 2013 में मार्वल.कॉम ने वास्प को पांचवीं सर्वश्रेष्ठ अवेंजर माना था।
जेनेट वैन डायन का चरित्र 2015 की फिल्म एंट-मैन में एक कैमियो उपस्थिति में दिखा था, जिसके बाद 2018 के इसके सीक्वल ऐंट-मैन एंड द वास्प में इस चरित्र की मुख्य भूमिका रही, जिसे अभिनेत्री मिशेल पेफीफर ने निभाया था।
