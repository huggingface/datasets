नीपर नदी यूरोप की एक प्रमुख नदी है, जो रूस के सोमोलेंस्क नामक स्थान के पास से निकल कर रूस, बेलारूस और युक्रेन में बहने के बाद काला सागर मे गिरती है। यह बेलारूस और युक्रेन की सबसे लंबी नदी है और पूरे यूरोप की नदियों में लंबाई के मामले में इसका चौथा स्थान है। 
कुल 2,145 कि॰मी॰ और 2,201 कि॰मी॰ के बीच लंबाई वाली इस नदी के अपवाह बेसिन का आकार 504,000 वर्ग किलोमीटर है।
यह नदी, इसके ऊपर स्थित जलविद्युत केन्द्रों के लिए जानी जाती है। नीपर नदी एक महत्वपूर्ण जलमार्ग भी है। नीपर-बग नहर द्वारा यह यूरोप के अन्य नहरी जलमार्गों से भी जुड़ी है। जलमार्ग के रूप में इस नदी का महत्व बेलारूस और युक्रेन के लिए है।

