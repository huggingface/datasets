राष्ट्रीय तकनीकी संस्थान, श्रीनगर, कश्मीर की स्थापना 1960 में की गई थी तथा 7 अगस्त 2003 को इसे राष्‍ट्रीय प्रौद्योगिकी संस्थान का दर्जा दिया गया था। संस्थान सिविल इंजीनियरिंग, विद्युत इंजीनियरिंग, इलैक्ट्रानिक तथा संचार इंजीनियरिंग, मैकेनिकल इंजीनियरिंग, रसायन तथा धातुकर्मीय इंजीनियरिंग, विषयों में अवर स्नातक पाठयक्रम तथा संचार एवं सूचना प्रौद्योगिकी और मैकेनिकल सिस्टम डिजाईन में एमई पाठयक्रम संचालित करता है। संस्थान सभी विज्ञान विभागों तथा कुछ इंजीनियरिंग विभागों हेतु एम.फिल तथा पी.एच-डी. कार्यक्रम भी प्रदान करता है। पुस्तकालय तथा प्रशासन सहित विभिन्न विभागों के बीच नेटवर्क स्थापित किया गया है।
