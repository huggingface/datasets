महाथिर बिन मोहमद, एक मलेशियाई राजनेता है। वर्तमान में वे मलेशिया के सातवें प्रधानमंत्री के रूप में कार्यरत है। वे केदाह में लैंगकावी निर्वाचन क्षेत्र से मलेशिया के संसद के सदस्य हैं। उन्होंने 1981 से 2003 तक चौथे प्रधान मंत्री के रूप में कार्यभार सम्भाल चुके है, जोकि सबसे लम्बे कार्यकाल के लिये जाना जाता है। 1946 में नव निर्मित संयुक्त मलेशिया राष्ट्रीय संगठन में से अपनी राजनैतिक शुरूआत से लेकर 2016 में अपनी खुद की पार्टी पिब्रुमी बरसातु मलेशिया बनाने के बीच तक उनका राजनैतिक कार्यकाल 70 वर्षो तक पहुच गया है।
2018 में हुए चुनाव में उनकी पार्टी के निर्णायक जीत के बाद, महाथिर ने 10 मई 2018 को मलेशिया के सातवें प्रधानमंत्री के रूप में शपथ ली। 92 की आयु में, वे दुनिया का सबसे अधिक आयु के प्रधानमंत्री है।
महाथिर का जन्म 10 जुलाई 1925 को लोरोंग किलंग ऐस, सेबरांग पेराक, केदाह राज्य की राजधानी अलोर सितार, ब्रिटिश मलाया में हुआ था। वे अपने नौ भाई बहनों में से सबसे छोटे थे, और उन्हें केक डेट उपनाम से जाना जाता था। महाथिर के पिता मोहम्मद बिन इस्कंदर पेनांग से थे,, उनके पूर्वज दक्षिण भारतीय राज्य केरल से आकर बसे थे। वे अलोर सितार के एक अंग्रेजी स्कूल के पहले मलय हेडमास्टर थे और बाद में प्रधान अध्यापक बने।
महाथिर एक मेहनती छात्र थे। अपने पिता के कड़े अनुशासन ने उन्हें अध्ययन की ओर प्रेरित किया, और उन्होंने खेल में कम रुचि दिखाई। उन्होंने 1930 में सेबरांग पेरक मलय बॉयज़ स्कूल से अपनी प्राथमिक शिक्षा शुरू की।. 1933 में अपनी माध्यमिक शिक्षा, अंग्रेजी माध्यमिक विद्यालय से की। द्वितीय विश्व युद्ध के दौरान मलाया पर जापानी कब्जे के दौरान स्कूलों के बंद होने के बाद, वह कॉफी और अन्य खाद्य पदार्थ बेचने के व्यवसाय में चले गये। युद्ध के बाद, उन्होंने दिसंबर 1946 में सीनियर कैम्ब्रिज परीक्षाओं को पूरा कर माध्यमिक विद्यालय से स्नातक की उपाधि प्राप्त की और सिंगापुर के किंग एडवर्ड सप्तम कॉलेज ऑफ मेडिसिन में चिकित्सा का अध्ययन करने के लिए गये। जहां उनकी मुलाकात अपनी भावी पत्नी और साथी चिकित्सा छात्र सिती हस्मा मोहम्मद अली से हुई। स्नातक होने के बाद, महाथिर ने 1956 में शादी से पहले सरकारी सेवा में डॉक्टर के रूप में कार्य किया। वह अगले वर्ष अलोर सितार लौट आए और अपनी खुद की चिकित्सा अभ्यास स्थापित किया। शहर में एकमात्र मलाय डॉक्टर के रूप में वे काफी सफल रहें और उन्होनें बहुत धन कमाया। 1957 में, उनका पहला बच्चा मरीना हुई, बाद में तीन अन्य बच्चे हुए व तीन बच्चो को उन्होनें गोद लिया।
मलाया से जापानी कब्जे के अंत के बाद से ही महाथिर राजनीति में सक्रिय थे, जब वे अल्पकालिक मलयान संघ शासन के दौरान गैर-मलेशियाई को नागरिकता प्रदान करने के विरोध में शामिल हो थे। 1964 के आम चुनावों में, वे कोटा सेटर सेलतान की अलोर सितार से सांसद के रूप में निर्वाचित हुए। हालांकि उनका तब के तात्कालिन प्रधानमंत्री अब्दुल रहमान के साथ कई मतभेद रहे। अब्दुल रहमान के 1970 में इस्तीफा के बाद अब्दुल रजाक हुसैन नये प्रधानमंत्री बने। रजाक ने महाथिर को पार्टी में वापस ले आये, और उन्हें 1973 में सीनेटर के रूप में नियुक्त किया। वह जल्दी ही रजाक सरकार में शक्तिशाली बन गये, और 1974 में वे मंत्रिमंडल में शिक्षा मंत्री के रूप में शामिल हो गये। उन्होंने मंत्रालय में अपने कार्य के दौरान अधिकांश समय विदेशी दौरे के माध्यम से मलेशिया को बढ़ावा देते रहे।रजाक बाद बने प्रधानमंत्री हुसैन ऑनन के कार्यकाल में वे उप-प्रधानमंत्री बनाये गये।
हालांकि, महाथिर एक अप्रभावशाली उप प्रधानमंत्री रहे। हुसैन एक सजग राजनेता थे, उन्होंने महाथिर के कई साहसिक नीति प्रस्तावों को खारिज कर दिया। हुसैन और महाथिर के बीच का रिश्ता खटास से भरा था, वही गजली और रजलेघ, हुसैन के सबसे करीबी सलाहकार बन रहे। फिर भी, जब हुसैन ने 1981 में बीमार स्वास्थ्य के कारण सत्ता छोड़ दी, तो उन्होनें महाथिर को ही अपना उत्तराधिकारी बनाया।
16 जुलाई 1981 को 56 वर्ष की आयु में महाथिर ने प्रधानमंत्री के रूप में शपथ ली। उनके पहले कार्यों में से एक आंतरिक सुरक्षा अधिनियम के तहत बंदी बनाये गये 21 को रिहा करना था, जिसमें पत्रकार समद इस्माइल और हुसैन की सरकार के पूर्व मंत्री अब्दुल्ला अहमद शामिल थे, जिन पर भूमिगत कम्युनिस्ट होने का संदेह था। उन्होंने अपने करीबी सहयोगी मुसा हितम को अपना उप-प्रधानमंत्री नियुक्त किया।
आर्थिक मोर्चे पर, महाथिर को अपने पूर्ववर्तियों से नई आर्थिक नीति विरासत में मिली, जिसे कॉर्पोरेट स्वामित्व और विश्वविद्यालय प्रवेश जैसे क्षेत्रों में लक्ष्य और सकारात्मक कार्रवाई के माध्यम से बूमिपुटेरा की आर्थिक स्थिति में सुधार के लिए रूप-रेखा बनाई गई थी। 1990 में मलेशियाई नई आर्थिक नीति की समाप्ति से महाथिर को मलेशिया के लिए अपनी आर्थिक दृष्टि को रेखांकित करने का अवसर मिला। 1991 में, उन्होंने विजन 2020 की घोषणा की, जिसके तहत मलेशिया को 30 वर्षों के भीतर एक पूर्ण विकसित देश बनाने का लक्ष्य रखा गया। सरकार ने आर्थिक लहर पर सवार होकर 1995 के चुनाव में भी बहुमत हासिल किया।.
1997 में थाईलैंड से शुरू हुए एशियाई वित्तीय संकट, मलेशिया में भी अपनी दस्तक देने लगा। मुद्रा सट्टेबाज़ी के कारण रिंग्गित का मूल्य घट गया, विदेशी निवेशक भागने लगे, और मुख्य स्टॉक एक्सचेंज इंडेक्स 75% से अधिक टूट गया। अंतर्राष्ट्रीय मुद्रा कोष के आग्रह पर, सरकार ने सरकारी खर्च में कटौती की और ब्याज दरों में वृद्धि की, जिसने केवल आर्थिक स्थिति को और खराब करने का काम किया। 1998 में, महाथिर ने अपने डिप्टी अनवर के सुझाव पर, आईएमएफ की नीति को उलट दिया। उन्होंने सरकारी खर्च में वृद्धि की और रिंग्गित को अमेरिकी डॉलर कि तुलना में एक तय राशि में स्थिर कर दिया। परिणाम ने उनके अंतरराष्ट्रीय आलोचकों और आईएमएफ को चौका दिया। मलेशिया अपने दक्षिणपूर्व एशियाई पड़ोसियों की तुलना में संकट से तेजी से उभर गया। घरेलू क्षेत्र में, यह एक राजनीतिक जीत थी। 1998 की आर्थिक घटनाओं के दौरान, महाथिर ने अनवर को वित्त मंत्री और उप-प्रधानमंत्री के रूप में बर्खास्त कर दिया, और अब वे अनवर की नीतियों के द्वार अर्थव्यवस्था को बचाने का दावा खुद के लिये कर सकते थे।
2002 में यूएमएनओ की आम सभा में, महाथिर ने घोषणा की कि वह प्रधानमंत्री के से इस्तीफा दे देंगे, और उन्होंने अक्टूबर 2003 में अपनी सेवानिवृत्ति की तारिख तय की, जिससे उन्हें अपने उत्तराधिकारी अब्दुल्ला बदावी को व्यवस्थित करने का समय मिल सके। कार्यालय में 22 साल से अधिक समय व्यतीत करने के बाद, महाथिर सेवानिवृत्त होने के बाद दुनिया का सबसे लंबे समय तक निर्वाचित नेता थे। वह मलेशिया के सबसे लंबे समय तक सेवा करने वाले प्रधानमंत्री हैं।
अपनी सेवानिवृत्ति पर, महाथिर को "ग्रैंड कमांडर ऑफ द डिफेंडर ऑफ़ द रियलिम" नाम दिया गया था, जिससे उन्हें "तुन" का खिताब अपनाने की इजाजत मिली। उन्होंने अब्दुल्ला के मंत्रिमंडल में एक प्रमुख पद को खारिज करते हुए, राजनीति को "पूरी तरह से" छोड़ने का वचन दिया।
2015 में "1 मलेशियाई विकास बेरहाद घोटाले" के चलते, महाथिर प्रधानमंत्री नजीब रज़ाक की सरकार के मुखर आलोचक बने। उन्होंने कई बार नजीब को इस्तीफा देने के लिए कहा। 30 अगस्त 2015 को, वह और अपनी पत्नी सिती हस्मा समैत "बर्सिह 4 रैली" में शामिल हुए, जिसमें हजारों लोगों ने नजीब के इस्तीफे के लिए प्रदर्शन किया था।
2016 में, महाथिर ने कई विरोध प्रदर्शनों को बढ़ावा दिया, जो नजीब को हटाने के लिए पाकतन हरपन और गैर सरकारी संगठनों की मदद से नजीब के विरोधी मलेशियाई नागरिक कर रहे थे। भ्रष्टाचार के आरोपों की प्रतिक्रिया में नजीब ने अपने उप प्रधानमंत्री को बदल दिया, दो अख़बारों को निलंबित करके संसद के माध्यम से एक विवादास्पद राष्ट्रीय सुरक्षा परिषद विधेयक जोकि सत्ता पर उनकी पकड़ को मजबूत और प्रधानमंत्री को अभूतपूर्व शक्तियों के साथ प्रदान करता, को पारित कराने में जुट गये। जून 2016 में, महाथिर ने 2016 में सुंगई बेसार उप-चुनाव और 2016 कुआला कंगसर उप-चुनाव में पकातन हरपन के अमानाह उम्मीदवारों के लिए सक्रिय रूप से प्रचार किया।
2017 तक, महाथिर ने अपनी एक नई राजनीतिक पार्टी पंजीकृत करा ली और विपक्ष गठबंधन पाकतन हरपन में शामिल हो गये। उन्हें पाकतन हरपन के संभावित अध्यक्ष और प्रधानमंत्री पद के उम्मीदवार के रूप में प्रस्तावित किया गया। 
9 मई 2018 को फिर से उभरते हुए प्रधान मंत्री पद के उम्मीदवार महाथिर की अगुवाई में विपक्षी गठबंधन पाकतन हरपन ने ऐतिहासिक जीत दर्ज की। 10 मई 2018 को महाथिर ने मलेशिया के सातवें प्रधानमंत्री के रूप में शपथ ली।
देश के आर्थिक विकास को बढ़ावा देने के अपने प्रयासों के लिए, महाथिर को बापा पेमोडेनान का खिताब दिया गया है। महाथिर का आधिकारिक निवास, सेरी परदाना, जहां वे 23 अगस्त 1983 से 18 अक्टूबर 1999 तक रहे थे, को संग्रहालय के रूप में बदल दिया गया है। विरासत संरक्षण के सिद्धांत को ध्यान में रखते हुए, श्री पर्दाना के मूल रचना और रूप-रेखा को संरक्षित किया गया है।
