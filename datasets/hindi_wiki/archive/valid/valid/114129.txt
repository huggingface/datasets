जैकपॉट कैज़ाद गुस्ताद द्वारा निर्देशित और सन्नी लियोन, नसीरुद्दीन शाह एवं सचिन जोशी जोशी अभिनीत 2013 की हिन्दी हास्य रोमांचक फ़िल्म है। फ़िल्म 13 दिसम्बर 2013 को भारत के 1150 पर्दों में प्रदर्शित की गई। 
बॉस गोवा में एक कसीनो का मालिक है। वो फ्रांसिस, माया, एंथनी और कीर्ति के साथ अपने ही कसीनो में ग़लत तरीक़े से पांच करोड़ रुपए का जैकपॉट जीतने की साज़िश रचता है। वो अपनी साज़िश में कामयाब भी हो जाता है लेकिन फिर साज़िश में शामिल लोग ही एक दूसरे पर रुपए हड़पने का आरोप लगाने लगते हैं। जिससे वो एक-दूसरे के ख़ून के प्यासे हो जाते हैं।
फ़िल्म का अधिकत्तर भाग गोवा में फ़िल्माया गया। कैज़ाद गुस्ताद ने फ़िल्म की शूटिंग 27 दिन में सम्पन्न की।
सेंसर बोर्ड ने असभ्य गीत 'सब चलता है, सब बिकता है ' को बाहर निकाल दिया जबकि इसका विडियो ऑनलाइन जारी किया गया। फ़िल्म जैकपॉट का प्रथम प्रदर्शन मुम्बई के जुहु स्थित पीवीआर सिनेमा में 12 दिसम्बर 2013 को हुआ जिसमें शाहरुख खान, उर्वशी शर्मा और अन्य हस्थियाँ भी आयीं। सन्नी लियोन ने गुडगाँव, चण्डीगढ़, कोलकाता, मुम्बई और बंगलोर सहित विभिन्न नगरों में फ़िल्म का प्रचार किया।
बॉलीवुड हंगामा पर तरण आदर्श ने फ़िल्म को 5 में से 3 सितारे दिये। एसकेजे बॉलीवुड न्यूज़ पर सुभाष के॰ झा ने फ़िल्म को "सफलता की कहानी में ट्विस्ट के साथ विरोधी फिल्म" बताते हुए कोई सितारा नहीं दिया। टाइम्स ऑफ़ इण्डिया के रीगन गेविन रासकिन्हा ने फ़िल्म को 5 में से 2 सितारे दिये हैं। इण्डियन एक्सप्रेस के सुभ्रा गुप्ता ने फ़िल्म को केवल 1/2 सितारा दिया है। बॉलीवुड3 के अवद एम॰ ने फ़िल्म को 1.5/5 सितारे देते हुए लिखा है कि केवल नसीरुद्दीन शाह सुन्दर अभिनय किया है वो कुख्यात व्यापार में उम्दा हैं। 
जैकपॉट ने पहले दिन कुल एक करोड़ रुपये अर्जित किये।
