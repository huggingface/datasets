एयरो इंडिया भारत में आयोजित की जाने वाली एक द्विवार्षिक अंतर्राष्‍ट्रीय एयरो स्‍पेस और रक्षा प्रदर्शनी है। इसके 10वें संस्‍करण – एयरो इंडिया-2015 का आयोजन बेंगलुरू में येलाहंका वायु सेना स्‍टेशन पर 18-फरवरी 2015 को हुआ। इसका आयोजन रक्षा उत्‍पादन विभाग द्वारा किया जाता है।
एयरो इंडिया-2015 अब तक का सबसे विशाल एयरो इंडिया शो है जिसकी विषय वस्‍तु मेक इन इंडिया है। बेंगलुरू के येलाहंका वायु सेना स्‍टेशन पर आयोजित इस शो का उद्घाटन प्रधानमंत्री श्री नरेन्‍द्र मोदी ने 18-फरवरी 2015 को किया। प्रक्षा उत्‍पादन विभाग द्वारा आयोजित पांच दिन की एयरो स्‍पेस प्रदर्शनी में 635 एयरो स्‍पेस कंपनियां और भारत तथा विदेश के करीब 300 सीईओ भाग ले रहे हैं, जिनमें 42 देशों के प्रतिनिधि भी शामिल हैं। 

