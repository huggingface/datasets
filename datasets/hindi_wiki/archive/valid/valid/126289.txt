मला मध्य प्रदेश के बैतूल जिला का एक कस्बा है। यहां से भारतीय रेल की एक ब्रॉड गेज लाइन इसे उत्तर में इटारसी, दक्षिण-पश्चिम में नागपुर एवं पूर्व में छिंदवाड़ा कोजोड़ती है। 
आमला की स्थिति 21°55′28″N 78°07′40″E / 21.924335°N 78.127856°E / 21.924335; 78.127856 पर, 737 मीटर की ऊंचाई पर है।
ब्रिटिश काल में इस स्थान पर अंग्रेज़ सेना अपना असला-बारूद भण्डारण किया करती थी। इसे वे अंग्रेज़ी में आम्युनिशन लैण्ड कहा करते थे, जो कि बिगड़ कर आम-ला कहा जाने लगा। इस उप जिले में भारतीय वायु सेना का डिपो भी है।
1989 पूर्व आमला रेलवे स्टेशन का प्रयोग केटरिंग हेतु बेस-रसोई रूप में किया जाता था। 1989उपरांत यह रसोई स्थानांतरण कर इटारसी भेज दी गई।
बोदखी एवं आमला टाउन नामक यहां के मुख्य बाजार हैं; रेलवे स्टेशन से 20 कि.मी दूर स्थित पंचमा नामक एक जल-प्रपात भी दर्शनीय है। यहां कई सरकारी एवं निजी विद्यालय एवं महाविद्यालय भी हैं, जिनमें से कुछ प्रमुख हैं: गवर्नमेंट कॉलेज, नंदकिशोर पटेल महाविद्यालय, आंवला केन्द्रीय विद्यालय, आंवला; अमला राजकीय उच्च विद्यालय; स्वर्ग हायर सेकेंडरी स्कूल, आंवला, जीवन कैरियर स्कूल, गुरु नानक हायर सेकेंडरी स्कूल; ठाकुर इन्डाल सिंह हाई स्कूल; महर्षि महेश योगी वैदिक विश्वविद्यालय, जबलपुर से संबद्ध भारतीय कम्प्यूटर विज्ञान और प्रौद्योगिकी संस्थान; जवाहर लाल नेहरू कॉलेज और गवर्नमेंट कॉलेज, आदि।
गोविन्द कालोनी के निकटस्थ एक हनुमान मन्दिर अति प्राचीन माना जाता है। इसके अलावा रेनुका माता का एक बड़ा मन्दिर छवाल में है।
2011 के अनुसार भारतीय जनगणना अनुसा, आमला की कुल जनसंख्या 30,215 है। इसमें 51.50% पुरुष एवं 48.5% स्त्रियां हैं। आमला की औसत साक्षरता दर 79.78% है जो राष्ट्रीय दर 64.84% से 14.94% अधिक है। यहां की 12% जनसंख्या 7 वर्ष की आयु से नीचे की है। 
