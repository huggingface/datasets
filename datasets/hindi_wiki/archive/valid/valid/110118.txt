कृष्णकान्त मालवीय हिन्दी पत्रकार थे। वे महामना मदनमोहन मालवीय के बड़े भाई जयकृष्ण मालवीय के द्वितीय पुत्र थे। 
1904 ई0 में इलाहाबाद विश्वविद्यालय से बी0ए0 किया। 1910 ई0 में 'अभ्युदय' के संपादक हुए और 1911 ई0 में मासिक 'मर्यादा' का भी संपादन शुरू किया जिसमें साहित्यक, राजनीतिक और सामाजिक विषयों पर विचारपूर्ण लेख प्रकाशित होते थे।सन 1916-18 वर्ष की अवधि मे अभ्युदय के संपादक पद से अलग रहे पर 1918 से 1930 ई0 तक फिर 'अभ्युदय' के संपादक रहे। मर्यादा का संपादन 1922 तक किया। सत्याग्रह आंदोलनों के संबंध में तीन बार जेल गए। लगभग 12 वर्ष तक केंद्रीय एसेंबली के सदस्य रहे। 
आपके विचारों पर लाला लाजपत राय और महात्मा गांधी का प्रभाव अधिक था। फलत: विधवा विवाह, अछूतोद्वार औरश् पैत्रिक संपति में लड़कियों को भी हिस्सा मिलने का समर्थन किया। पहले विश्व महायुद्ध के समय 'संसार संकट' स्तंभ के अंतर्गत अंतरराष्ट्रीय राजनीति का विश्लेषण हिंदी पत्रकारिता को आपकी विशेष देन थी। 
उर्दू शायरी के बड़े प्रेमी थे और स्वयं उर्दू कविता करते थे। भाषा सरल, स्पष्ट और उर्दू की पुट लिए रहती थी। लगभग आधे दर्जन बँगला और मराठी उपन्यासों के अनुवाद के अतिरिक्त चार मौलिक पुस्तकों की रचना की-
