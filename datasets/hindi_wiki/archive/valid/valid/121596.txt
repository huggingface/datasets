श्योपुर ज़िला मध्य प्रदेश के पूर्वी भाग में स्थित है। श्‍योपुर के पूर्व में मध्‍य प्रदेश के शिवपुरी, पश्चिम में राजस्‍थान के कोटा, उत्तर में मुरैना, ग्‍वालियर एवं दक्षिण में राजस्‍थान के कोटा ज़िले से जुड़ा हुआ है। यह ज़िला सड़क मार्ग से व्यवस्थित रूप से जुड़ा हुआ है। श्‍योपुर ग्‍वालियर नैरोगेज लाईन से भी जुड़ा हुआ है। यहा से विजयपुर, कराहल और बड़ौदा के लिए परिवहन सेवाएं उपलब्ध हैं। पालपुर की वाइल्ड लाइफ सेंचुरी यहाँ का मुख्य पर्यटन स्थल है। ककेता जलाशय भी मुख्य रूप से इसी ज़िले में है। यह ज़िला लकड़ी के फ़र्नीचर के लिए भी प्रसिद्ध है। यहाँ पर सागौन के दरवाजे, खिड़की आदि बहुत ही खुबसूरत ढंग से बनाए जाते हैं। ज़िले में मुख्य रूप से चंबल, सीप और कुनो नदियाँ बहती हैं। चंबल नदी इंदौर से होते हुए दक्षिण-पूर्व मध्य प्रदेश की ओर बहती है। ज़िले के 15 प्रतिशत गाँव सड़क व रेल मार्ग से जुड़े हुए हैं। सड़क मार्ग सभी तहसील मुख्यालयों से जुड़ा हुआ है। श्‍योपुर की कराहल तहसील में प्रदेश की सहरिया जनजाति निवास करती है। 
शासकीय स्नातकोत्तर महाविद्यालय पाली रोड पर स्थित है। श्‍योपुर में एक पॉलीटैक्निक कॉलेज भ्‍ाी है जो श्‍योपुर शिवपुरी बायपास पर स्थित है।

