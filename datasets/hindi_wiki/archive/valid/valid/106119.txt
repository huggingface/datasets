आनुवंशिकी में पारक्रमण किसी कोशिका में वायरस या अन्य माध्यम द्वारा बाहरी डी॰ऍन॰ए॰ प्रवेश करवाने की प्रक्रिया को कहते हैं। इसका उदाहरण एक बैक्टीरिया से किसी वायरस द्वारा डी॰ऍन॰ए॰ लेकर उसे किसी अन्य बैक्टीरिया में डलवाना है। पारक्रमण में डी॰ऍन॰ए॰ दाता कोशिका का डी॰ऍन॰ए॰ ग्रहण करने वाली कोशिका से सीधा सम्पर्क होना आवश्यक नहीं है। आणविक जीववैज्ञानिक पारक्रमण के प्रयोग से कोशिकाओं के जीनोम में पराई जीन डालते हैं।
