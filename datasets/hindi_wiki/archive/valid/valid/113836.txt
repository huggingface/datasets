ट्विलाइट लेखक स्टेफनी मेयर द्वारा लिखित युवा-वयस्क पिशाचों की प्रेम-कथा पर आधारित प्रथम उपन्यास है। ट्विलाइट को शुरुआत में 14 एजेंटों द्वारा अस्वीकृत कर दिया गया था, लेकिन जब 2005 में इसके मूलरूप को हार्डबैक में प्रकाशित किया गया तो जल्द ही ये सबसे ज्यादा बिक्री करने वाला उपन्यास बन गया और प्रकाशित होने के एक महीने के अन्दर ही यह न्यूयॉर्क टाइम्स के अनुसार सबसे ज्यादा बिक्री करने वाले उपन्यासों की सूची में #5 स्थान पर और कुछ समय बाद #1 स्थान पर आ गया। उसी वर्ष ट्विलाइट को पब्लिशर्स वीकली द्वारा "साल 2005 की एक सर्वश्रेष्ठ बाल पुस्तक" का नाम दिया गया। यह उपन्यास 2008 में सर्वाधिक बिकने वाला उपन्यास भी रहा, अभी तक इसकी 17 मिलियन प्रतियाँ पूरे विश्व में बेची जा चुकी हैं। इस पुस्तक ने 'न्यूयॉर्क टाइम्स की सर्वाधिक बिक्री करने वाली पुस्तकों की सूची में 91 हफ्ते बिताए और साथ ही 37 विभिन्न भाषाओं में इसका अनुवाद भी किया गया।
यह ट्विलाइट उपन्यासों की श्रंखला की पहली पुस्तक है। ये कहानी एक 17 वर्षीय लड़की इसाबेला "बेला" स्वान के पात्र से परिचय कराती है, जो कि ऐरीज़ोना के फिनिक्स, से वोशिंगटन के शहर, फोर्क्स, आती है और वहाँ जब वो एक पिशाच एडवर्ड कलेन|ट्विलाइट उपन्यासों की श्रंखला की पहली पुस्तक है। ये कहानी एक 17 वर्षीय लड़की इसाबेला "बेला" स्वान के पात्र से परिचय कराती है, जो कि ऐरीज़ोना के फिनिक्स, से वोशिंगटन के शहर, फोर्क्स, आती है और वहाँ जब वो एक पिशाच एडवर्ड कलेन से प्यार में पड़ जाती है तब उसे एहसास होता है कि उसकी ज़िन्दगी खतरे में है। इस उपन्यास को इसके आगे की श्रृंखलाओं न्यू मून, ऐक्लिप्स और ब्रेकिंग डॉन द्वारा आगे बढ़ाया गया है।
2008 में ट्विलाइट का फ़िल्म रूपान्तर प्रदर्शित किया गया। यह फिल्म व्यावसायिक रूप से सफल रही, इस फिल्म ने विश्व में $382 मिलियन से ज्यादा की कमाई की और साथ ही जुलाई 2009 में उत्तरी अमेरिका में डीवीडी की बिक्री से $157 मिलियन की अतिरिक्त कमाई भी की.
इसाबेला "बेला" स्वान अपने पिता, चार्ली के साथ रहने के लिए ऐरीज़ोना के गर्म प्रदेश फिनिक्स को छोड़कर, ] अपने नए पति फिल ड्वेयर के साथ घूमती रहती हैं। ड्वेयर, छोटे सी लीग के एक बेसबॉल खिलाड़ी हैं। बेला अपने नए स्कूल की तरफ काफी ध्यान देती है और जल्द ही उसके बहुत से दोस्त बन जाते हैं। बेला जो एक संकोची लड़की है, इस बात से बहुत ज्यादा निराश और दुखी हो जाती है कि वहाँ पर बहुत से लड़के उसका ध्यान अपनी ओर खीचने के लिए एक दूसरे से होड़ में हैं।
जब बेला स्कूल के पहले दिन ऐड्वर्ड कलेन की बगल वाली सीट पर बैठती है तो ऐड्वर्ड को देखकर ऐसा लगता है कि वो बेला को नापसंद करता है। वो कुछ दिनों के लिए गायब हो जाता है, लेकिन अपने वापस लौटने पर वो बेला से बात करता है। उनकी ये नयी दोस्ती उस समय चरम पर पहुँच जाती है जब बेला पार्किंग लौट में अपने क्लास के एक दोस्त की वैन से लगभग कुचली जाने वाली होती है। भौतिक विज्ञान को झुठलाने जैसा दिखता हुआ, एड्वर्ड बिना देरी के बेला के आगे आ जाता है, सिर्फ अपने हांथों से वैन को रोकता है और उसकी जान बचाता है।
बेला दृढ़निश्चय करती है कि वो इस बात का पता लगाके रहेगी कि आखिर एड्वर्ड ने उसकी जान कैसे बचाई और इसलिए वो उसको लगातार सवालों से तंग करती रहती है। एक पारिवारिक दोस्त,जेकोब ब्लैक से बेला चालाकी से वहाँ की स्थानीय दन्त कथा के बारे में जान लेती है, उसके बाद बेला की खोज इस नतीजे पर ख़त्म होती है कि एड्वर्ड और उसका परिवार पिशाच हैं जो कि मानवों का खून पीने की बजाये जानवरों का खून पीते हैं। एड्वर्ड इस बात को कबूलता है कि शुरुआत में वो बेला को इसलिए नज़रअंदाज़ कर रहा था क्योंकि उसके खून की गंध उसके लिए बहुत ज्यादा वांछित थी। समय के साथ, एडवर्ड और बेला में प्यार हो जाता है।
उनका रिश्ता उस समय प्रभावित होता है जब एक और पिशाच कोवेन फोर्क्स में चला आता है। जेम्स जो कि एक खोजी पिशाच है, कलेन के एक मनुष्य के साथ अवैध सम्बन्ध के बारे में जान जाता है, वो यूँ ही मज़ा लेने के लिए बेला के पीछे पड़ जाता है। कलेन परिवार के लोग उस खोजी पिशाच को भटकाने के लिए बेला को एड्वर्ड से अलग कर देते हैं और बेला को फिनिक्स के एक होटल में छिपने के लिए भेज देते हैं। वहां बेला को जेम्स का फ़ोन आता है और वो ये दावा करता है कि बेला की माँ उसके कब्ज़े में है। जब बेला उसके सामने समर्पण करती है तो वो उसपर हमला कर देता है। इससे पहले की वो बेला को मार पाता, एड्वर्ड और कलेन परिवार के दूसरे लोग जेम्स को हराकर बेला को बचा लेते हैं। जब उन्होंने एहसास होता है कि जेम्स ने बेला के हाथ पर काट लिया है तो, बेला के संक्रमित होने से पहले ही एड्वर्ड बेला के रक्तप्रवाह से ज़हर को चूस लेता है। ऐसा करने के बाद, उसे अस्पताल ले जाया जाता है। फोर्क्स लौटने पर, बेला और एडवर्ड स्कूल के सालाना जलसे में शामिल होते हैं, वहां बेला उससे अपनी पिशाच बनने की इच्छा को ज़ाहिर करती है, लेकिन एडवर्ड मना कर देता है
स्टेफनी मेयर ने बताया कि किताब के आवारण पर बना सेब बुक ऑफ़ जेनेसिस के निषेध फल को दर्शाता है। ये बेला और एडवर्ड के प्रेम को प्रकट करता है, जो कि ठीक उसी तरह मना है जैसे अच्छे और बुरे का ज्ञान रखने वाले वृक्ष के फल को खाना. ऐसा किताब की शुरुआत में जेनिसिस 2:17 से ली गयी एक उक्ति में कहा गया है जोकि ट्विलाइट की शुरुआत में अंकित है। ये यह भी प्रकट करता है कि बेला को अच्छे और बुरे का ज्ञान है और ये चुनाव करना उसके ऊपर है कि एडवर्ड के रूप में उस "निषेध फल" को लेती है या उसे फिर कभी न देखने का निर्णय लेती है। एक दूसरे आवरण पृष्ट पर क्रिस्टन स्टेवार्ट और रॉबर्ट पैटिसन को दिखाया गया है, इन दोनों अदाकारों ने ट्विलाइट के फिल्म रूपांतरण में क्रमशः बेला और एडवर्ड का किरदार निभाया है।
मेयर का कहना है कि ट्विलाइट का विचार उन्हें 2 जून 2003 को एक सपने में आया था। ये सपना एक इंसानी लड़की और एक पिशाच के बारे में था जो कि उस लड़की से प्यार करता था लेकिन उसके खून का प्यासा भी था। इसी सपने के आधार पर मेयर ने एक प्रतिलिपि लिखी जो कि अब इस पुस्तक का 13 वां अध्याय है। तीन महीने के अन्दर ही उन्होंने अपने सपने को एक पूर्ण उपन्यास का रूप दे दिया, हालांकि उनका कहना है कि वो ट्विलाइट को कभी भी प्रकाशित नहीं करना चाहती थीं, वो तो उसे बस खुद के मनोरंजन के लिए लिख रही थीं। इस पुस्तक के प्रति उनकी बहन की प्रतिक्रिया बहुत ही उत्साहजनक थी और उन्होंने ही मेयर को इसकी हस्तलिपि साहित्यिक एजेंसियों के पास भेजने के लिए राज़ी किया। उन्होंने जो कुल 15 पत्र लिखे, उसमें से 5 का कोई जवाब नहीं आया, 9 को अस्वीकृत कर दिया गया और अंतिम वाले को राईटर हाउस के जोडी रीमर का सकारात्मक जवाब आया।
2003 की नीलामी में ट्विलाइट के प्रकाशन अधिकार की स्पर्धा में आठ प्रकाशक थे। लिटिल, ब्राउन और कंपनी ने पहली बोली में 300,000 डॉलर की बोली लगायी लेकिन मेयर के एजेंट ने 1 मिलियन डॉलर की मांग की, अंत में प्रकाशक तीन पुस्तको के लिए 750,000 डॉलर पर राज़ी हो गये। 2005 में 75,000 प्रतियों के साथ ट्विलाइट का प्रकाशन किया गया। अपने प्रकाशन के एक महीने के भीतर ही इसने न्यूयॉर्क टाइम्स की बेस्ट-सेलर सूची में # 5 वे स्थान से शुरुआत की और बाद में सबसे ऊपर #1 स्थान पर आ गयी। इस उपन्यास के विदेशी अधिकार 26 देशों को बेचे गए।
अक्टूबर 2008 में ट्विलाइट को यूएसए टुडे के पिछले 15 वर्षों में सबसे अधिक बिक्री करने वाले किताबों की सूचि में # 26 वाँ स्थान दिया गया। बाद में यह पुस्तक 2008 की सबसे ज्यादा बिकने वाली पुस्तक बन गयी।
ट्विलाइट के प्रारंभिक प्रकाशन के बाद से ही इस पुस्तक को आलोचकों द्वारा मुख्य रूप से सकारात्मक समीक्षाएं मिलने लगीं, जिसमें कि पब्लिशर्स वीकली ने मेयर को "2005 के नए लेखकों में से सबसे ज्यादा आशाजनक में से एक कहा"। द टाइम्स ने इस पुस्तक में "युवाओ की यौन तनाव और अलगाव की भावना को पूरी तरह व्यक्त करने के लिए मेयर की प्रशंसा की है और Amazon.com ने इस पुस्तक की प्रशंसा "एक गहरी प्रेमकथा और असाधारण अनिश्चितता से भरपूर पुस्तक" कह कर की। स्कूल लाइब्रेरी जर्नल के हिलियस जे. मार्टिन ने कहा कि ये किताब "वास्तविक, गूढ़, संक्षिप्त और पढने में काफी सरल है और ट्विलाइट को पढने के लिए पाठक बेकरार रहेंगे." टीनरोड्स के नोरा फील लिखते हैं कि, "ट्वाइलाईट प्रेम और डर का एक मज़बूत मिश्रण है। पब्लिशर्स वीकली ने अपनी समीक्षा में लिखा कि बेला का दूसरी प्रजाति के प्राणी एडवर्ड की ओर आकर्षण, उनका जोखिम भरा रिश्ता और एडवर्ड का अंदरूनी संघर्ष, किशोरावस्था में होने वाली यौन कुण्ठा के लक्षण को दर्शाता है। 'बूक्लिस्ट लिखते हैं कि "इसमें कुछ कमियां हैं-कथानक थोडा और कसा हुआ हो सकता था, संवाद को मज़बूत बनाने के लिए विशेषण और क्रिया विशेषण पर कुछ ज्यादा भरोसा किया गया है - लेकिन इसका गहरा स्याह प्यार आत्मा में रिस जाता है।" द डेली टेलीग्राफ के क्रिस्टोफर मिडल्टन ने कहा कि ये पुस्तक "कई सारे खूनी मोड़ से होकर गुजरने वाला एक स्कूली ड्रामा है, इस बात में कोई राज़ नहीं है कि इसे किन लोगों को ध्यान में रखकर लिखा गया है और न ही इस बात पर कोई शक है कि ये अपने लक्ष्य को भेदने में सफल रही है।" पोस्ट एंड कोरियर की जेनिफर हावेस कहती हैं कि "ट्विलाइट स्टिफनी मेयर सीरीज़ की पहली पुस्तक है जिसने मुझ पर इतनी बुरी तरह से अधिकार कर लिया कि जब मैंने गलती से अपनी प्रति कहीं खो दी तो मैंने तुरंत अपने सबसे पास रहने वाले एक लड़की को बुलाया और उसकी प्रति मांगी"।
किर्कस ने काफी मिली जुली समीक्षा दी "ट्विलाइट सम्पूर्णता से दूर है। एडवर्ड ने असाधारण रूप से विशालकाय और दुखद नायक का जो चरित्र निभाया है वह प्रेम कहानियों के प्रमुख पात्रों से कहीं ज्यादा बढ़ा चढ़ा या कहें अतिशयोक्त है और बेला का आकर्षण उसके चरित्र में होने कि बजाय जादू में बसा ज्यादा लगता है। फिर भी, घातक प्रेमियों का चित्रण अपना काम कर जाता है, जिन लोगों को गहरी स्याह या दुखद प्रेमकहानियाँ पसंद हैं वो इसे पढने के लिए खुद को बाध्य महसूस करेंगे.
ट्विलाइट को समिट एंटरटेनमेंट द्वारा एक फिल्म में रूपांतरित किया गया। इस फिल्म का निर्देशन केथरीन हार्डविक द्वारा किया गया और स्टार क्रिस्टन स्टेवार्ट और रॉबर्ट पैटिसन ने क्रमशः फिल्म के मुख्य पात्र इसाबेला स्वान और एड्वर्ड कलेन कि भूमिका निभाई. इसकी पटकथा को मेलीसा रोजबर्ग ने रूपांतरित किया। यह फिल्म अमेरिका के थिएटरो में 21 नवम्बर 2008 को और डीवीडी पर 21 मार्च 2009 को जारी की गयी। ऑस्ट्रेलिया में इसकी डीवीडी 22 अप्रैल 2009 को जारी की गयी।
15 जुलाई 2009 को,एंटरटेनमेंट वीकली ने इस बात की पुष्टि की कि ट्विलाइट के ग्राफिक रूपांतरण पर काम चल रहा है। इस पुस्तक को कोरियाई कलाकार यंग किम द्वारा चित्रित किया जाएगा और येन प्रेस द्वारा प्रकाशित किया जाएगा. स्टिफनी मेयर इसकी हर सूची की समीक्षा स्वयं करेंगीं. EW के अनुसार, "यह कलाकार क्रिस्टन स्टेवार्ट और रोबेर्ट पैटीसन को चित्रित करने जितना सरल नहीं है। असल में, इसके पात्र मेयर की लेखन कल्पना और अदाकारों के वास्तविक रूप का मिश्रण हैं। EW पत्रिका ने 17 जुलाई 2009 के अंक में एड्वर्ड, बेला और जेकोब के चरित्रों को प्रदर्शित करने के लिए तैयार अंतिम चित्र प्रकाशित किये।
साँचा:Twilight 
