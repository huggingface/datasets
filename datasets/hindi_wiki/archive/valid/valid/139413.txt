मर्डर 3 विशेष भट्ट द्वारा निर्देशित और रणदीप हुड्डा, अदिति राव हैदरी एवं सारा लोरेन अभिनीत 2013 की हिन्दी फ़िल्म है। यह फ़िल्म 2011 की बॉलीवुड फ़िल्म मर्डर 2 की उत्तरकृत्ति है। यह फ़िल्म विशेष फिल्म्स की मर्डर सीरिज़ का तीसरा भाग 'मर्डर 3' है।
विक्रम एक फैशन फोटोग्राफर हैं और रोशनी से प्यार करता है। भारत में विक्रम के लिए एक अच्छी नौकरी का प्रस्ताव है, इसलिए रोशनी केप टाउन में अपनी लगी लगाई नौकरी छोड़कर विक्रम के साथ भारत आ जाती है जहां ये दोनों एकांत जगह पर बंगला खरीदकर रहने लगते हैं। रोशनी देखती है कि नाओमी जो एक हेयर स्टायलिस्ट है और विक्रम के बीच नज़दीकियां बढ़ती जा रही है। एक दिन विक्रम को एक वीडियो मिलता है जिसमें रोशनी कहती है कि वो उसकी ज़िंदगी से दूर जा रही है। रोशनी गायब हो जाती है और विक्रम पुलिस में रिपॉर्ट करवाता है। इस प्रकार कहानी आगे बढ़ती है। 

