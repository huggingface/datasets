डोनाल्ड डक –वाल्ट डिजनी का एक प्रसिद्ध चरित्र है जो तुतला के बोलता है यह डिजनी की प्रसिद्ध त्रयी में से एक है।
डोनाल्ड डक वाल्ट डिज्नी कंपनी द्वारा निर्मित एक प्रमुख कार्टून किरदार है। इसे सबसे लोकप्रिय कार्टून किरदार का दर्जा हासिल है। यह किरदार एनिमेटेड डिक लुंडी के दिमाग की उपज था। वर्ष 1934 में डोनाल्ड डक ने बर्ट गिलेर्ट के निर्देशन में बनी ' द वाइस लिटिल हेन ' नामक एक कार्टून फिल्म के जरिये अपने सफ़र की शुरुआत की। अपनी बेवकूफाना हरकतों और गुस्सेल मिजाज के चलते यह किरदार जल्द ही दर्शकों में लोकप्रिय हो गया। यह वास्तव में एक मासूम सा किरदार है, जो अच्छे काम करना चाहता है, लेकिन हर बार उसका काम बिगड़ जाता है, मगर वह हिम्मत नहीं हारता | वर्ष 1940 से 1965 के मध्य डोनाल्ड डक की 100 से भी ज्यादा कार्टून फ़िल्में प्रदर्शित हुई थी। डोनाल्ड की लघु फिल्म ' डेर फुएरर्स फेस ' ने वर्ष 1943 में सर्वश्रेष्ठ कार्टून फिल्म का ऑस्कर पुरस्कार जीता था। शुरूआती पचास वर्षों तक इस किरदार को क्लारेंस ' डकी ' नैश ने आवाज दी। बाद में यह जिम्मा टोनी एन्सेल्मो ने संभाल लिया, जो आज भी डोनाल्ड डक की आवाज बने हुए हैं।
