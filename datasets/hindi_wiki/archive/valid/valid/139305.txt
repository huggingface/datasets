ओश किर्गिज़स्तान के दक्षिण-पूर्व में स्थित उस देश का एक ओब्लास्त है। इस प्रांत की राजधानी का नाम भी ओश शहर ही है। इस प्रांत की चीन के शिनजियांग प्रांत, ताजिकिस्तान के कूहिस्तोनी-बदख़्शान स्वशासित प्रांत और गणतंत्र-अधीन ज़िलों और उज़बेकिस्तान के अन्दीझ़ान प्रांत और फ़रग़ना प्रांत से सीमाएँ लगती हैं।
ओश प्रांत के अधिकतर लोग इसके उत्तरी भाग के मैदानी इलाक़े में रहते हैं जो फ़रग़ना वादी के छोर पर है। दक्षिण में भूमि पहाड़ी होकर अलाय पर्वतों में परिवर्तित हो जाती है। फिर अलाय वादी आती है और उसके बाद अलाय-पार पर्वत शृंखला इस प्रांत और ताजिकिस्तान के बीच की सरहद पर स्थित हैं। प्रांत के पूर्व में कारा दरिया बहता है जो उत्तरपश्चिम में नारीन नदी में मिलकर सिर दरिया बनता है।
किर्गिज़स्तान के आधे से ज़्यादा उज़बेक लोग ओश प्रांत में बसते हैं और वे प्रांतीय आबादी एक लगभग एक-तिहाई हैं। सन् 2009 की जनगणना के अनुसार प्रांत के समुदायों की आबादी इस प्रकार थी -
अलाय वादी की सरी-मोगोल बस्ती में एक किरगिज़ परिवार
ओश प्रांतीय विश्वविद्यालय
