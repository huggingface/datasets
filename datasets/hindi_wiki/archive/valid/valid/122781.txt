लियोनार्डो विल्हेम डिकैप्रियो एक अमेरिकी अभिनेता और फिल्म निर्माता हैं। उन्हे एविएटर में अपने प्रदर्शन के लिए सर्वश्रेष्ठ अभिनेता का गोल्डेन ग्लोब पुरस्कार प्रदान किया गया है और अन्य आठ बार वे इसके लिए नामांकित हो चुके है। इसके अलावा इन्हें अकादमी पुरस्कार, स्क्रीन एक्टर्स गिल्ड अवार्ड्स व ब्रिटिश अकादमी फ़िल्म पुरस्कार के लिए नामांकन मिल चूका है।
इनका बचपन लॉस एंजिल्स, कैलिफोर्निया में पले बढ़े डी कैप्रियो ने अपने करियर की शुरुआत टेलिविज़न विज्ञापनों से की और बाद में टीवी शृंखलाओं जैसे सांता बार्बरा और ग्रोइंग पैरिस से 1990 के दशक में की। उन्होंने फ़िल्मों में अपने अभिनय की शुरुआत विज्ञान पर आधारित फ़िल्म क्रीटर्स से की और दिस बॉयज़ लाइफ के लिए काफ़ी सराहा गया। डी कैप्रियो को वाट्स इटिंग गिल्बर्ट ग्रेप और मार्विनस रूम में सहायक कलाकार के रूप में और द बास्केटबॉल डायरीज़ व रोमियो + जूलियट में मुख्य भूमिका के लिए सराहा गया परन्तु उन्हें अंतर्राष्ट्रीय ख्याती जेम्स कैमरून की फ़िल्म टाइटैनिक से मिली।
2000 के बाद से डीकैप्रियो को अपनी कई फ़िल्मों के लिए अनेक पुरस्कारों के लिए नामांकन प्राप्त हुआ है जिनमे कैच मी इफ़ यु कैन, गैंग्स ऑफ न्यू यॉर्क, द एविएटर, ब्लड डायमण्ड, द डिपार्टेड और रिवोल्यूशनरी रोड शामिल है। उनकी नई फ़िल्में शटर आइलैंड और इन्सेप्शन उनके करियर की व्यापारिक दृष्टी से सबसे सफल फ़िल्मों में है। वर्ष 2015 की फिल्म "द रेवेनैंट के लिए 73वें गोल्डन ग्लोब पुरस्कारों में उन्हें सर्वश्रेष्ठ अभिनेता का खिताब नवाजा गया।
डिकैप्रियो लॉस एंजिल्स, कैलिफोर्निया में पैदा हुए इकलौते बेटे है। उनकी माँ इर्मलिन एक जर्मन है और पूर्व कानूनी सेक्रेटरी है व उनके पिता जॉर्ज डिकैप्रियो एक कॉमिक्स चित्रकार व निर्माता है।

इंटरनेट मूवी डेटाबेस पर लियोनार्डो डिकैप्रियो
