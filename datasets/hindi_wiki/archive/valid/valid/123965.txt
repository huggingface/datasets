अरुण गोविल एक हिन्दी फिल्म एवं दूरदर्शन अभिनेता हैं। इन्होने रामानंद सागर निर्मित हिन्दी धारावाहिक रामायण में राम की भूमिका निभायी थी। इससे इनको बहुत प्रसिद्धि मिली।
अरुण गोविल का जन्म राम नगर उत्तरप्रदेश में हुआ | इनकी प्रारम्भिक शिक्षा उत्तरप्रदेश से ही हुई | उन्ही दिनों यह नाटक में अभिनय करते थे | इनके पिता चाहते थे कि यह एक सरकारी नौकरीपेशा बने पर अरुण गोविल का सोचना विपरीत था | अरुण कुछ ऐसा करना चाहते थे जो यादगार बने, इसलिए सन् 1975 में यह बम्बई चले गए और वहाँ खुद का व्यवसाय प्रारम्भ किया उस वक्त यह केवल 17 वर्ष के थे | कुछ दिनों के बाद इन्हें अभिनय के नए नए रास्ते मिलना शुरु हुए|
अरुण गोविल ज्यादातर राजश्रीवालों की पारिवारिक फ़िल्मों में काम करते थे, जिनमें जीवन मूल्यों को अनदेखा नहीं किया जाता है। रामानंद सागर-निर्देशित रामायण में भगवान राम का किरदार भी ऐसे ही था। इसलिए गोविल भी राम का किरदार अच्छे से कर पाए और यही उनकी शोहरत का मुख्य कारण बना।
