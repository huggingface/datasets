केपटाउन दक्षिण अफ्रीका की राजधानी है। केप टाउन दक्षिण अफ्रीका का दूसरा सबसे ज्‍यादा जनसंख्‍या वाला शहर है। यह वेस्‍टर्न केप की राजधानी है। यह दक्षिण अफ्रीका का संसद भवन भी है। यह जगह बंदरगाह, पर्वत और बाग आदि के लिए प्रसिद्ध है। टेबल मांउटेन, टेबल माउंटेन नेशनल पार्क, टेबल माउंटेन रोपवे, केप ऑफ गुड होप, चैपमैनस पीक, सिग्‍नल हिल, विक्‍टोरिया एंड अल्‍फ्रेड वाटरफ्रंट आदि यहां के प्रमुख दर्शनीय स्‍थल हैं।
हजारों साल पहले केप टाउन आदिम जनजाति खोई का निवास स्‍थान हुआ करता था। 1652 ई. में यहां पहली बार यूरोपियनों ने प्रवेश किया था। सर्वप्रथम यहां डच लोग आए। इस जगह पर 1652 ई. में जान वान रिविक ने एक व्‍यापार केंद्र की स्‍थापना की। डचों के पीछे-पीछे जर्मन तथा फ्रेंच आए। यूरापियनों के आने के बाद केप टाउन धीरे-धीरे बसना शुरु हो गया। फिर स्‍टेल्‍लनबोसच, पर्ल तथा केप वाइनलैंड जैसे उपशहरों की स्‍थापना हुई। केप टाउन में ही देश का संसद भवन भी है। अब यह एक विश्‍वस्‍तरीय शहर है जो अपने मे प्राचीन सभ्‍यता-संस्‍कृति को संजोए हुए है।
टेबल माउंटेन समतल सतह की कम ऊंचाई वाला एक पहाड़ है। यह पहाड़ 1086 मीटर ऊंचा है। यह केप टाउन के पश्‍िचमी भाग में स्थित है। इस पहाड़ पर से केप टाउन शहर का विहंगम दृश्‍य देखा जा सकता है। इस पहाड़ की चोटी पर जाने के लिए रोपवे लगा हुआ है। यह पहाड़ मुख्‍य रूप से टेबल माउंटेन नेशनल पार्क का एक हिस्‍सा है। 
इस पार्क को पहले केप पेन्‍नीसुला नेशनल पार्क के नाम से जाना जाता था। इस पार्क की स्‍थापना 29 मई 1998 ई. को की गई थी। इस पार्क की स्‍थापना का मुख्‍य उद्देश्‍य टेबल माउंटेन के पास के पर्यावरण को सुरक्षित रखना था। विशेषकर टेबल माउंटेन के जंगलों में पाए जाने वाले फेन्‍वॉस नामक जन्‍तु को सुरक्षित रखना। इस पार्क की देखभाल दक्षिण अफ्रीका नेशनल पार्क द्वारा की जाती है। इस पार्क के पास पर्यटन की दृष्‍िट से दो अत्‍यंत महत्‍वपूर्ण स्‍थान टेबल माउंटेन और केप ऑफ गुड होप है।
यह रोपवे टेबल माउंटेन पर जाने के लिए बनाया गया है। यह केप टाउन के महत्‍वपूर्ण पर्यटन स्‍थलों में एक है। इस रोपवे का निचला स्‍टेशन ट्रेफलगर रोड से 302 मीटर की ऊंचाई पर है। जबकि इस रोपवे का ऊपरी स्‍टेशन 1067 मीटर की ऊंचाई पर है। ऊपरी स्‍टेशन से केप टाउन शहर का अदभूत नजारा दिखता है। 
किसी भी देश में बहुत कम ऐसे स्‍थान होते हैं, जिन्‍होंने इतिहास को बदल कर रख दिया हो। केप टाउन में स्थित केप ऑफ गुड होप एक ऐसा ही स्‍थान है। 1488 ई. में पुर्तगालियों ने इसी स्‍थान से अफ्रीका महादेश में कदम रखा था। इसके बाद से ही अफ्रीका का इतिहास बदल गया। यह अटलांटिक महासागर के पास स्थित है। केप टाउन आने वाले पर्यटक इस स्‍थान पर घूमने जरुर आते हैं।
यह एक पहाड़ी है जो केप टाउन के दक्षिण में 15 किलोमीटर की दूरी पर स्थित है। इस पहाड़ी तक एक सड़क जाती है, जिसे चैपमैनस पीक ड्राइव के नाम से जाना जाता है। 1915 से 1922 ई. के बीच बना यह सड़क अपने समय में इंजीनियरिंग का अदभूत नमूना है। यह एक खड़ी सड़क है। यह मार्ग कठिन होने के कारण यहां सावधानी पूर्वक गाड़ी चलाए। 
यह एक सपाट सतह वाली पहाड़ी है, जो टेबल माउंटेन के नजदीक स्थित है। इस पहाड़ी को द लायंस फ्लैंक' के नाम से भी जाना जाता है। पर अब यह नाम अप्रचलित हो गया है। यह नून गन के लिए प्रसिद्ध है।
समुद्र तट पर स्थित होने के कारण केप टाउन में बहुत सारे बीच हैं। ग्‍लेन बीच, कैंपस बे, क्लिफटन, सी प्‍वाइंट, सैंड वे, ब्‍लूबर्गस्‍ट्रैंड आदि यहां स्थित महत्‍वपूर्ण बीच हैं। इन बीचों पर हमेशा पर्यटकों की भीड़ लगी रहती है। यहां पर तैराकी का आनंद भी उठाया जा सकता है।
केप टाउन स्थित विक्‍टोरिया एंड अल्‍फ्रेड वाटरफ्रंड पर्यटकों के सबसे पसंदीदा स्‍थलों में से है। यह एक ऐतिहासिक बंदरगाह है, जो अभी भी काम कर रहा है। यह बंदगाह रोबेन आइसलैंड और टेबल माउंटेन के बीच स्थित है। इस बंदगाह के आस-पास पर्यटकों के मनोरंजन का भी प्रबंध किया गया है। इस बंदरगाह का निर्माण 1860 ई. में रानी विक्‍टोरिया के पुत्र प्रिंस अल्‍फ्रेड ने करवाया था।
यह एक्‍वीरियम विक्‍टोरिया एंड अल्‍फ्रेड वाटर पार्क में स्थित है। इस एक्‍वीरियम में सात गैलरियां हैं। इसे 13 नवम्बर 1995 ई. को आम लोगों के लिए खोला गया था।
यह केप टाउन का मुख्‍य बाजार है, जो केप टाउन के सिटी बॉउल क्षेत्र में है। यहां थियेटर, बुकस्‍टोर, होटल, रेस्‍टोरेंट आदि काफी संख्‍या में है। 
यह एक मिनिस्‍ट्रेल त्‍योहार है जो केप टाउन में प्रतिवर्ष मनाया जाता है। इस त्‍योहार में 13,000 से ऊपर मिनिस्‍ट्रेल अपने चेहरे को सफेद रंग से रंगे हुए भाग लेते हैं। वे विभिन्‍न रंग के छाते और वाद्ययंत्र लिए होते हैं। इस त्‍योहार को केप टाउन मिनिस्‍ट्रेल कार्निवल के नाम से भी जाना जाता है। यह त्‍योहार हर वर्ष 2 जनवरी को मनाया जाता है। 
यह गार्डेन न्‍यूलैंड में स्थित है। इस गार्डेन में विभिन्‍न प्रकार के पौधों का सुंदर संग्रह है।घूमने का समय: सुबह 8 बजे से शाम 6 बजे तक।
यह आइसलैंड केप टाउन से कुछ दूरी पर स्थित है। इसी स्‍थान पर नेल्‍सन मंडेला को यहीं पर नजरबंद रखा गया था।
केप टाउन में ही दक्षिण अफ्रीका का संसद है। केप टाउन आने वाले पर्यटक इस भवन को देखने जरुर आते हैं। इस भवन में प्रवेश नि: शुल्‍क है।
इसके अलावा बो-कैप म्‍यूजियम, डिस्ट्रिक सिक्‍स म्‍यूजियम आदि भी यहां देखने योग्‍य है।
केप टाउन में केप टाउन अंतर्राष्‍ट्रीय हवाई अड्डा है। यह दक्षिण अफ्रीका का दूसरा सबसे बड़ा हवाई अड्डा है। यहां दूसरे देशों से नियमित रूप से हवाई जहाज आते रहते हैं। 
निर्देशांक: 33°55′S 18°25′E / 33.917°S 18.417°E / -33.917; 18.417
