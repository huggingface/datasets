बौद्ध दर्शन और स्पितिआज से 2555 वर्ष पहले एक राजकुमार ने कभी यह सोचा भी न होगा कि उसके द्वारा अपनाया हुआ मार्ग एक दिन देश में ही नहीं पूरे ब्राह्मांड में इसकी चर्चा होगी। उस युवक ने अलग रास्तेु पर चलने की ठानी। उसका मकसद था सांसारिक आडंबरों से दूर सत्यह, अहिंसा, दया और प्यायर को फैलाना। आगे चलकर यही एक युग बना इसी युग का नाम है बुद्धिज़म।साधारण शब्दोंर में जो भी बुद्ध के तीन रत्नोंव को पूरे श्रद्धा के साथ तन, मन, धन से अनुसरण करे, इसकी रक्षा करे और इसको आगे बढ़ाए यही बुद्धिज़म है। बुद्धिज़म का मुख्य केन्द्र भारत रहा है। यहीं से बुद्धिज़म की शुरूआत हुई, यही वह पवित्र भूमि है जहां राजा शुद्धोधन और रानी महामाया के घर राजकुमार सिद्धार्थ का जन्मम हुआ और बुद्धिज़म की शुरूआत हुई। राजकुमार सिद्धार्थ जो आगे चलकर बुद्ध कहलाए, बोद्ध धर्म का प्रचार किया जिसका मुख्य लक्ष्य प्रेम, अहिंसा, त्याग और अर्हत था। बुद्धिज़म में एक चीज़ ध्यान देने योग्य है कि इसमें तथागत बुद्ध ने हर एक व्यक्ति को बौद्ध मत में परिवर्तन करने का न कोई उपदेश दिया न ही अपनी इच्छा प्रकट की या चेष्ठा की। सभी कुछ प्राणियों की अपनी बुद्धि और इच्छा पर छोड़कर, मार्ग देशना दी। यही बुद्ध की करूणामयी देशना थी।	बुद्धिज़म ने शिक्षा के प्रसार में भी महत्त्वपूर्ण भूमिका अदा की। आज का विश्वविद्यालय स्वरूप बुद्धिज़म से ही लिया गया है। आज से हज़ारों साल पहले भारत में नालन्दा, ओदन्तपुरी, तक्षशिला, विक्रमशिला जैसे महाविहार हुए जहाँ देश से ही नहीं विदेशों से भी पढ़ने के लिए शिष्य आते थे और कड़ी परीक्षा के बाद ही उनका चयन हुआ करता था।	स्त्री शिक्षा की शुरूआत भी बुद्ध के काल में ही हुई और लोगों के घोर विरोध के बाद भी प्रजापति गौतमी को प्रवजा देकर और उन्हें संघ में शामिल कर सम्पूर्ण स्त्रियों के लिए शिक्षा की नई राह दिखाई।	बुद्ध ने पशु बलि और मूर्ति पूजा का खण्डन किया और सद्‌मार्ग पर चलने की देशना दी। बौद्ध धर्म के तीन आधार ग्रन्थ हैं लृ सूत्र पिटक, विनय पिटक एवं अभिधम्म पिटक।	सम्पूर्ण जगत में समयलृसमय पर परिवर्तन होते रहते हैं और बौद्ध धर्म में भी यही देखने को मिलता है। बुद्धिज़म वही है जो समय के साथ अपने को ढालता है और आधुनिकता और परम्परा में सामंजस्य बनाए रखता है। बुद्ध धर्म की चार संगोष्ठियाँ हुईं, चौथी संगोष्ठी राजा कनिष्क के काल में कश्मीर में वसुमित्र की उपाध्यक्षता में 72 ई0 में हुई। इसमें बौद्ध धर्म को दो सम्प्रदायों में बांटा गया, एक हीनयान तथा दूसरा महायान।	हीनयान मगध तथा श्रीलंका में फैला हुआ है। इसमें व्यक्तिगत मुक्ति की बात की गई है। महायान की शाखा चीन, जापान, कोरिया, अफगानिस्तान, तुर्की आदि में फैला हुआ है इसमें अपने तक सीमित न होकर पूरे ब्राह्माण्ड के कल्याण के संदर्भ में शिक्षाएँ दी गई हैं,यही महायान तिब्बत और हिमालय के विभिन्न क्षेत्रों में भी प्रचारित हुआ। मैं खुद स्पिति निवासी होने के नाते अपना कर्त्तव्य समझता हूँ कि वहां पर वर्तमान परिस्थिति में बुद्धिज़म के बारे में अपने विचार आज के संदर्भ में आपके समक्ष रखूं। खासकर ऐसे स्थल के बारे में जिसे हिमाचल में बुद्धिस्ट का गढ़ कहा जाता है। यह बात सच है कि स्पितिवासी बौद्धमयी हैं और वहां के गोम्पा, मंदग, छोरतेन इस बात के प्रत्यक्ष प्रमाण हैं और यह भी सच है कि आस्था के मामले में स्पितिवासी बहुत आगे हैं, लेकिन कहीं न कहीं मुझे इसमें रिसाव दिख रहा है। समय रहते इस पर ध्यान न दिया गया तो यह आने वाले समय में स्थिति को ओर गम्भीर बना सकता है।	सदियों से चली आ रही समृद्ध परम्परा जिसके अन्तर्गत यहां के निवासी अपने पूर्वजों से प्राप्त परम्परागत ज्ञान को आने वाली पीढ़ियों तक ले जाने का कार्य करते थे, यह परम्परा वर्तमान में काफी खण्डित हो चुकी है। जिसके कारण वर्तमान युवा पीढ़ी अपनी समृद्ध, धार्मिक, सांस्कृतिक तथा सामाजिक परम्पराओं से दिनों दिन दूर होती जा रही है। आने वाले समय में दुर्भाग्यवश कभी ऐसी स्थिति से भी इनकार नहीं किया जा सकता, जब यहां की नई पीढ़ी को अपना अतीत केवल लोक गाथाओं में ही सुनने को मिले। इस प्रकार जो स्थल कभी हिमालय क्षेत्रों में एक सम्पन्न धार्मिक सभ्यता के लिए जाना जाता था, अपने ही लोगों की वैचारिक उदासीनता के कारण धीरेलृधीरे अपनी पहचान धूमिल होते पाता है।	दूसरी बात मैं रखना चाहूँगा कि आजकल लोग वैश्वीकरण की तरफ ज्यादा ध्यान दे रहे हैं। यह बात सच और जरूरी भी है कि आधुनिकता को साथ ले कर चलना है, लेकिन कहीं न कहीं जाने अनजाने में हम अपनी संस्कृति और अतीत को भूलते जा रहे हैं। अतीत का संवर्धन करने से ही वर्तमान का सुदृढ़ निर्माण होता है विशेषकर युवा वर्ग इस वैश्वीकरण पर ज्यादा ध्यान दे रहे हैं जिससे अतीत अब धूमिल सा होने लगा है और इसी तरह चलता रहा तो अतीत और परम्पराएँ लगभग मिटलृसी जाऐंगी।	इस भयानक परिस्थिति के आने से पहले ही हमें इसके पुर्नउत्थान के बारे में सोचना होगा जिसे कई तरीकों से किया जा सकता हैः
	इससे आप सोच सकते हैं कि मात्र पांचवीं कक्षा पढ़ने से बच्चा बुद्धिज़म रूपी इस अथाह सागर को क्या समझ पाएगा? बिल्कुल नहीं! हमारी सरकार को चाहिए कि इसकी ओर ध्यान दे, आज भारत में हमारी संस्कृति जीवित है तो वह र्सि बुद्धिज़म के कारण, भोटी भाषा के कारण, अतः उन्हें कम से कम स्पिति और हिमालय क्षेत्रों में 10+2 तक भोटी को एक वैकल्पिक विषय के रूप में पढ़ाना चाहिए।	एक जरूरी बात यह भी है कि प्रशासन को अन्य भाषाओं की भान्ति भोटी भाषा में भी रोजगार उन्मुखी कार्यक्रम चलाने चाहिए ताकि लोगों को आसानी से रोजगार उपलब्ध हो सके और साथ में विभिन्न गूढ़ विषयों को समझने और उन पर विकासात्मक शोध कार्यों को बढ़ावा मिल सके। इससे वर्तमान युवा पीढ़ी को इस ओर आकर्षित करने में काफी मदद मिल सकती है। दोस्तो! ध्यान देने वाली बात यह है कि वर्तमान परिप्रेक्ष्य में बौद्ध धर्म के अध्ययन के लिए भारत वर्ष से ही नहीं अपितु विदेशों से भी जानेलृमाने विद्वान इन क्षेत्रों में आकर गहन शोध व अध्ययन कार्य कर रहे हैं। परन्तु बावजूद इसके स्थानीय स्तर पर लोगों तथा अध्ययनकर्त्ताओं का इन विषयों के प्रति उदासीन रवैया आश्चर्यजनक ही नहीं वरन निराशाजनक भी है। अतः मेरा युवा वर्ग से आहवान्‌ है कि वह अपने क्षेत्र को समझे, संस्कृति को समझे और बुद्धिज़म को समझे, क्योंकि हमारे ही ज़रिए हमारी संस्कृति का संर्वधन और संरक्षण हो सकता है। हमारे कन्धों पर ही हमारी संस्कृति के प्रचार एवं प्रसार की अहम ज़िम्मेवारी रहेगी।
