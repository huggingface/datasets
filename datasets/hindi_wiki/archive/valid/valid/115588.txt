अंतरिक्ष से कश्मीर घाटी जिसके दक्षिण व पूर्वी भाग को पीर पंजाल मैदानी क्षेत्र से अलग करते हैं

पीर पंजाल पर्वतमाला हिमालय की एक पर्वतमाला है जो भारत के हिमाचल प्रदेश व जम्मू और कश्मीर राज्यों और पाक-अधिकृत कश्मीर में चलती है। हिमालय में धौलाधार और पीर पंजाल शृंख्लाओं की ओर ऊँचाई बढ़ने लगती है और पीर पंजाल निचले हिमालय की सर्वोच्च शृंख्ला है। सतलुज नदी के किनारे यह हिमालय के मुख्य भाग से अलग होकर अपने एक तरफ़ ब्यास और रावी नदियाँ और दूसरी तरफ़ चेनाब नदी रखकर चलने लगती है। पश्चिम में आगे जाकर उत्तरी पाकिस्तानी पंजाब और ख़ैबर-पख़्तूनख़्वा की पहाड़ी गलियाँ इसी पीर पंजाल शृंख्ला का अंतिम कम-ऊँचाई वाला भाग है। इसी में उत्तरी पंजाब का मरी हिल-स्टेशन स्थित है। पाक-अधिकृत कश्मीर के बाग़ ज़िले में गंगा चोटी पीर पंजाल शृंख्ला का एक प्रसिद्ध 3,044 मीटर ऊँचा पर्वत व पर्यटन-स्थल है।
6221 मीटर ऊँचा इन्द्रसन और 6001 मीटर ऊँचा देव टिब्बा पीर पंजाल पर्वतमाला के पूर्वी छोर के सबसे महत्वपूर्ण पर्वत हैं। इस छोर के बड़े पर्वत कुल्लु ज़िले और लाहौल व स्पीति ज़िले में स्थित हैं। कश्मीर का प्रसिद्ध गुलमर्ग पर्यटनस्थल भी इसी शृंख्ला में स्थित है।
पीर पंजाल पर्वतमाला में कई प्रसिद्ध पहाड़ी दर्रे हैं:
