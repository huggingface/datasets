सिंघम 2011 में बनी हिन्दी भाषा की फिल्म है जिसका निर्देशन रोहित शेट्टी ने किया है व अजय देवगन, काजल अग्रवाल और प्रकाश राज मुख्य भूमिकाओं में है। यह 2010 में बनी तमिल फ़िल्म सिंगम का हिन्दी रूपांतरण है जिसमें सूर्य ने मुख्य भूमिका अदा की थी। फ़िल्म का निर्माण रिलायंस इंटरटेनमेंट द्वारा किया गया है जिन्होंने तमिल फ़िल्म का सह-निर्माण किया था। फ़िल्म को 22 जुलाई 2011 को रिलीज़ किया गया था और यह सर्वाधिक कमाई वाली फ़िल्मों में से एक बन गई।
फ़िल्म की शुरुआत एक ईमानदार पुलिस अफसर राकेश कदम के आत्महत्या करने से होती है क्योंकि उसपर रिश्वत लेने का झूठा आरोप जयकांत शिकरे ने लगाया गया था जो गोवा का गुंडा राजनेता है। कदम की पत्नी मेघा कदम इस बात का बदला लेने की कसम खाती है।
कहानी शिवागढ़ में बढती है जहां बाजीराव सिंघम, कदम की तरह ही एक ईमानदार पुलिस अफसर वहां के स्टेशन का मुखिया है। वह अपने गाँव की अधिकतर परेशानियां अहिंसा व आपसी सामंजस्य से सुलझाता ह। वह बल का उपयोग तभी करता है जब उसकी आवश्यकता होती है और इस कारण उसे गांववालों से सम्मान व प्यार दोनों मिलता है। गौतम भोसले एक व्यापारी है और सिंघम के पिता मानिकराव सिंघम का मित्र है। एक दिन वह गाँव में अपनी बेटी काव्या के साथ आता है। सिंघम व काव्या एक दूसरे से प्यार करने लगते है।
सब कुछ अच्छा चल रहा होता है जब एक दिन जयकांत, जिसे बेल पर खून के आरोप में छोड़ा होता है, को शिवागढ़ आकार हर चौथे दिन बेल के कागज़ात पर हस्ताक्षर करने पड़ते है। स्वयं आने के बजाए वह अपने दो आदमियों को कार्य पूरा करने भेजता है जिससे सिंघम चिढ जाता है और जयकांत को स्वयं आकार हस्ताक्षर करने को कहता है। अपमानित हो कर जयकांत शिवगढ़ पहुँच जाता है पर गाँव वालों के सिंघम के प्रति निष्ठां व प्रेम देख कर बदला नहीं ले पाता। वह अपनी राजनैतिक शक्ति का प्रयोग करके सिंघम का तबादला गोवा में करवा लेता है ताकि उसे सबक सिखा सके।
सिंघम इस बात से अनजान की उसके तबादले के पीछे जयकांत का हाथ है, कोलवा पोलिस थाने में कार्यरत हो जाता है। उसके सहकारी, सब-इन्स्पेक्टर फडनिस, सब-इन्स्पेक्टर अब्बास, मुख्य कांस्टेबल सावलकर जयकांत को उसके जुर्मों की वहजह से नफ़रत करते है परन्तु उसकी राजनैतिक तकाद के कारण उस पर कोई आरोप नहीं लगा पाते। डीएसपी पाटकर, सिंघम का सीनियर, जयकांत के लिए कार्य करता है और इसके खिलाफ़ सारे सबूतों को मिटाता रहता है। सिंघम इस बात को डीजीपी विक्रम पवार के पास ले कर जाता है परन्तु कुछ सिद्ध नहीं कर पता क्योंकि जयकांत और पाटकर के खिलाफ उसके पास कोई सबूत नहीं होते। वहां का मंत्री अनंत नार्वेकर भी सिंघम को मदद करने से इनकार कर देता है व उसे जयकांत के मामलों से दूर रहने को कहता है। हार कर सिंघम अपने गाँव वापस जाने का निर्णय लेता है परन्तु उसे काव्या रोक लेती है और उसे जुर्म से भागने की जगह उससे लड़ने को उकसाती है।
सिंघम इंटरनेट मूवी डेटाबेस पर
