Min Dong बी॰यू॰सी॰: Hók-gióng-sēng Hakka Pha̍k-fa-sṳ: Fuk-kien-sén
फ़ूज्यान या फ़ूजियान जनवादी गणतंत्र चीन का एक प्रांत है। यह चीन के दक्षिण-पूर्वी तट पर स्थित है और इस से ताईवान जलडमरू के पार 180 किमी की समुद्री दूरी पर ताइवान द्वीप स्थित है। इस प्रांत का अधिकतर भाग जनवादी गणतंत्र चीन के क़ब्ज़े में है लेकिन किनमेन और मात्सु नामक दो द्वीपसमूह ताइवान द्वारा नियंत्रित हैं। इस प्रांत की राजधानी फ़ूझोउ शहर है।
फ़ूजियान प्रांत का अधिकतर हिस्सा पहाड़ी है और पारंपरिक रूप से इस क्षेत्र को 'आठ भाग पहाड़, एक भाग पानी, एक भाग खेत' कहकर व्याख्यित किया जाता है। सन् 2009 में इसके 62.96% इलाक़े पर वन फैले हुए थे और यह पूरे चीन का सबसे वनग्रस्त प्रांत है। इस प्रांत का सबसे ऊँचा शिखर वुयी पर्वत शृंखला का 2157 मीटर ऊँचा हुअन्गन्ग पहाड़ है।
इस प्रांत के अधिकतर लोग हान चीनी नसल के हैं और उनमें से एक 'हाक्का' नामक उपशाखा है जिनकी अपनी ही एक भाषा और संस्कृति है। हाक्का लोग प्रांत के दक्षिण-पश्चिम भाग में बसते हैं। यहाँ एक शे नामक अल्पसंख्यक जाति भी रहती है। दुनिया के अन्य भागों में बसने वाले बहुत से चीनी लोग, विशेषकर जो दक्षिण-पूर्वी एशिया में बसते हैं, इसी प्रांत में जड़ें रखते हैं। फ़ूजियान प्रांत का इलाक़ा पहाड़ी होने की वजह से और सदियों से यहाँ आते भिन्न समुदायों के बसने के कारण यहाँ स्थान-स्थान पर भाषा बदल जाती है। कहा जाता है कि हर 10 किलोमीटर में लोग एक-दुसरे को नहीं समझ पाते।
इस प्रांत में चीनी नौटंकी के स्थान-विशेष रूप हैं, जिनमें से मिन्जू नामक रूप मशहूर है।
वुयी पहाड़
फ़ूझोउ 
चुआनझोउ में एक पुरानी मस्जिद
पारम्परिक रस्म
 अनहुइ · फ़ूज्यान · गान्सू · गुआंगदोंग · गुइझोऊ · हाइनान · हेबेई · हेइलोंगजियांग · हेनान · हूबेई · हूनान · जिआंगसू · जिआंगशी · जीलिन · लियाओनिंग · चिंगहई · शान्शी · शानदोंग · शन्शी · सिचुआन · युन्नान · झेजियांग 
 गुआंगशी · भीतरी मंगोलिया · निंगशिया · तिब्बत · शिंजियांग 
 बीजिंग · चोंग्किंग · शंघाई · तिआन्जिन 
 हांगकांग ·  मकाऊ 

