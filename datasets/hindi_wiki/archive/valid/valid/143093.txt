किसी गोले का महावृत्त या ग्रेट सर्कल उस गोले के और उस गोले के केंद्र से गुजरने वाले किसी समधरातल के प्रतिच्छेदन से बनने वाले वक्र को कहते हैं। अगर गोले को किसी भी महावृत्त पर काट दिया जाए तो वह दो बिलकुल बराबर के अर्धगोलों में बट जाएगा। महावृत्तों के बारे में दो चीज़ें ध्यान देने योग्य हैं -
अगर काग़ज़ पर पृथ्वी का नक़्शा देखा जाए और एक स्थान से दुसरे स्थान के बीच एक सीधी लक़ीर खींच दी जाए तो लगता है के उड़ कर जाने के लिए यही रास्ता सबसे छोटा पड़ेगा। लेकिन गोले की ज्यामिति की वजह से ऐसा नहीं है। पृथ्वी पर दो स्थानों के बीच उड़ान भरने का सबसे छोटा रास्ता वह होता है जो उन दोनों जगहों से गुजरने वाले महावृत्त पर हो। यही महावृत्त मार्ग और "सीधे मार्ग" को काग़ज़ पर देखा जाए तो "सीधा मार्ग" छोटा लगता है, लेकिन अगर गोले पर देखे तो महावृत्त मार्ग छोटा होता है। ऐसा इसलिए हैं के पृथ्वी की सतह एक गोले पर है और जहाज़ को उसके साथ-साथ चलना होता है - वह ज़मीन के अन्दर घुसकर एक स्थान से दुसरे स्थान नहीं जा सकता।
खगोलशास्त्र में खगोलीय क्षितिज, खगोलीय मध्य रेखा और सूर्यपथ तीनों खगोलीय गोले पर बने महावृत्त होते हैं।
