जीसैट-3, जिसे एजूसेट के नाम से भी जाना जाता है, भारतीय अंतरिक्ष अनुसंधान संगठन द्वारा सितम्बर 2004 में स्थापित एक कृत्रिम उपग्रह है। इसका प्रक्षेपण शिक्षण-सेवा प्रदान करने के उद्देश्य से किया गया है। इससे भारत में दूरस्थ शिक्षा प्रणाली को प्रभावी ढंग से चलाने में मदद होगी तथा दूरदराज एवं ग्रामीण क्षेत्रों के लिये शिक्षा का एक वैकल्पिक माध्यम मिलेगा।
एजूसेट में पाँच केयू-बैन्ड ट्रान्स्पाण्डर तथा 6 विस्तारित सी बैण्ड ट्रान्स्पाण्डर लगे हैं।विषुवत रेखा से इसका झुकाव 19.2 डिग्री है।
