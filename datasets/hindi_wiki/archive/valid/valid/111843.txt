त्रिपुरा विश्वविद्यालय भारत के त्रिपुरा राज्य में स्थित एक केन्द्रीय विश्वविद्यालय है। इसकी स्थापना 2 अक्टूबर 1987 को हुई थी।
यह अगरतला से 10 कि॰मी॰ दक्षिण में सूर्यमणिनगर में है। विश्वविद्यालय का निर्माण कार्य तेजी से हुआ तथा राज्य विधानसभा ने सन 1987 में त्रिपुरा विश्वविद्यालय अधिनियम पारित किया। 2 अक्टूबर महात्मा गांधी की जन्म पुण्यतिथि पर त्रिपुरा विश्वविद्यालय औपचारिक रूप से स्थापित हुआ। 2006 के संसद अधिनियम द्वारा 2 जुलाई 2007 को विश्वविद्यालय को केन्द्रीय विश्वविद्यालय में परिवर्तित कर दिया गया।
वर्तमान में त्रिपुरा विश्वविद्यालय 32 विषयों में स्नातकोत्तर पाठ्यक्रम उपलब्ध कराता है। इसके अंतर्गत विभिन्न विभाग, निदेशालय और केन्द्र हैं जो जिनमें 38 स्नातक पाठ्यक्रम उपलब्ध कराए जाते हैं। राज्य में सभी 24 सामान्य और तकनीकी कॉलेज त्रिपुरा विश्वविद्यालय से संबद्ध है जो अब राज्य में उच्च शिक्षा के मुख्य केन्द्र हैं तथा सभी क्षेत्रों में इसे उच्च स्थान प्राप्त है।
त्रिपुरा का प्रथम उच्य शिक्षण संस्थान, एम.बी.बी. महाविद्यालय था जो कलकत्ता विश्वविद्यालय से संबद्ध होकर सन 1947 से कार्य करना शुरु किया। परन्तु हाल के विभाजन के परिणामस्वरुप त्रिपुरा की जनसंख्या में अचानक बहुत अधिक विकास देखा गया और इस कारण बहुत बड़ी संख्या में छात्र उच्च शिक्षा प्राप्त करने के आकांक्षी हुए।
एम.बी.बी .महाविद्यालय का प्रारम्भ सन 1950 में कैलाशशहर में रामकृष्ण कॉलेज की प्रतिस्थापना के द्वारा हुआ था जो कि वर्तमान में उत्तर त्रिपुरा जिले का मुख्य कार्यालय है। बाद में 1964 में बेलोनिया कॉलेज दक्षिणी- त्रिपुरा की स्थापना के साथ-साथ तीन वर्षो में ही सन 1967 में राम ठाकुर कॉलेज अगरतला की स्थापना द्वारा महाविद्यालय स्थापना के कार्य को पूरा किया गया। अंतत इस राज्य के छात्रों को एक बात ने स्तब्ध कर दिया कि ये सभी महाविद्यालय कलकत्ता विश्वविद्यालय से संबद्ध होने के लिए बाध्य थे और त्रिपुरा में विश्वविद्यालयी शिक्षा की संभावना का अस्तित्व ही नहीं था।
पिछली शताब्दी के अन्तिम साठ के दशक से त्रिपुरा में हुए छात्र आन्दोलन अटलनीय रूप से उच्च शिक्षा की सुविधाओं के प्रसार और त्रिपुरा के अपने विश्वविद्यालय के निर्माण की माँग पर केन्द्रित थे इस बढ़ती हुई मांगों के प्रतिक्रियास्वरुप कलकत्ता विश्वविद्यालय के अधिकारी सहमत हुए कि महाराजा वीर विक्रम महाविद्यालय में गणित, अर्थशास्त्र और इतिहास के स्नातकोत्तर कक्षाएं ली जाएँ और विश्वविद्यालय अनुदान आयोग ने सन 1976 में औपचारिक रूप से कलकत्ता विश्वविद्यालय के संस्थान कलकत्ता विश्वविद्यालय स्नातकोत्तर केंद्र को मान्यता प्रदान की। इस घटना ने राज्य के लोगों को उच्च शिक्षा की जिज्ञासा हेतु तथा अलग विश्वविद्यालय की स्थापना करने के लिए प्रेरित किया।
त्रिपुरा के अपने विश्वविद्यालय की स्थापना करने में भी नौ साल का अतिरिक्त समय लिया गया। वह अति-सौभाग्यपपूर्ण दिवस मई 18, 1985 था जब तत्कालीन शिक्षा मंत्री और लोकप्रिय आदिवासी नेता दशरथ देब ने 75 एकड़ में फैली भूमि त्रिपुरा विश्वविद्यालय की नींव रखी।
