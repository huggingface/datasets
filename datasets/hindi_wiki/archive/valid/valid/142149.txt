मौली दवे, एक भारतीय गायक, अभिनेत्री, नृतक, और टेलीविज़न मेजबान हैं। वह ज़ी टीवी के शो "सा रे गा मा पा चैलेंज 2007" में फाइनलिस्ट थी। उन्हें 2007 में "मिस टीन इंडिया टेक्सास" के ताज से नवाजा गया था। 19 वर्ष की आयु में मौली गायकी और अभिनय में करियर बनाने के लिए मुंबई चली गयी। 2008 में उन्होंने ज़ी टीवी पर एक पारिवारिक शो "रॉक एन रोल फॅमिली" की मेजबानी की, व ज़ूम टीवी की एक टेली मूवी "एक अनहोनी" में भी काम किया। उन्होंने "फियर फैक्टर" में भी हिस्सा लिया और वह खतरों के खिलाड़ी सेअसोन4 में अन्तिम 2 में शामिल हुई।
जब भारत के लोकप्रिय संगीत रियलिटी शो "सा रे गा मा पा" ने अम्रीका, कनाडा, ब्रिटेन, दक्षिण अफ्रीका, और पकिस्तान में ऑडिशन लेने की घोषणा की तो मौली ने यूएसऐ का प्रतिनिधितव करने की सोची। उन्होंने यूएस में 5-6 राउंड्स में ऑडिशन दिए उसके बाद कुछ ऑडिशन उन्होंने मुंबई में भी दिए। उनके गाने "म्या म्या" के बाद उन्हें चुना गया और वह "बप्पी लाहिरी" की टीम का हिस्सा रही। वह शीर्ष 10 की सूची में शामिल थी। 

