चंगम, तमिलनाडु के तिरुअंनामलाई जिले में चेय्यार नदी के तट पर स्थित कस्बा है, जो तमिलनाडु के प्राकृतिक विभागवाले उच्च प्रदेश के दक्षिणी पठार का ही एक भाग है।
गरमी में यहाँ का ताप 30 डिग्री से लेकर 35 डिग्री सें. तक तथा वार्षिक वर्षा 40 ईंच के करीब होती है। वर्षा यहां पर चक्रवातों से होती है। मिट्टी यहाँ की दोमट है, जिसका रंग ललाई लिए काला रहता है तथा बहुत ही उपजाऊ है। कपास, रागी, मूँगफली, आलू इत्यादि की उपज यहां बहुत होती है। केला, आम, इत्यादि के बगीचे भी यहाँ हैं।
