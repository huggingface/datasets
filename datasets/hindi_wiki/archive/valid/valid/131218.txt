जीसैट-5पी या जीसैट-5प्राइम एक प्रयोगात्मक संचार उपग्रह था। इसे भूस्थिर उपग्रह प्रक्षेपण यान मार्क 1 एफ06 की उड़ान में भेजा गया था। लेकिन भूस्थिर उपग्रह प्रक्षेपण यान मार्क 1 के बूस्टर की विफलता के कारण यह कक्षा तक नहीं पंहुचा। उड़ान भरने के कुछ समय बाद बूस्टर विफल हो गए और राकेट निर्धारित पथ से भटक गया। इसको देखते हुए उड़ान के 63 सेकंड बाद सीमा सुरक्षा अधिकारी ने राकेट को बंगाल की खाड़ी में नष्ट करने का आदेश दिया और उपग्रह राकेट के साथ नष्ट हो गया।
