जॉर्ज तिमोथी क्लूनी एक अमेरिकी अभिनेता, फ़िल्म निर्देशक, निर्माता और पटकथा लेखक हैं। क्लूनी ने बड़े बजट की ब्लॉकबस्टर फ़िल्मों में अभिनय द्वारा, वाणिज्यिक तौर पर जोखिम भरी परियोजनाओं के निर्माता व निर्देशक के रूप में और साथ ही, सामाजिक और उदारवादी राजनीतिक सक्रियता के प्रति अपने कार्य को संतुलित किया है। 31 जनवरी 2008 को संयुक्त राष्ट्र ने क्लूनी को "शांति का दूत" ख़िताब दिया। 
क्लूनी का जन्म लेक्सिंगटन, केंटुकी में हुआ था। उनकी मां, नीना ब्रूस, एक पूर्व पेजेंट क्वीन थीं; उनके पिता निक, एक पत्रकार, एंकरमैन, गेम शो और अमेरिकी मूवी क्लासिक के मेजबान और राजनेता बनने के आकांक्षी हैं। क्लूनी जर्मन और आयरिश मूल के हैं; उनके पैतृक प्रपितामह दंपति, निकोलस क्लूनी और ब्रिजेट बाइरन, आयरलैंड से संयुक्त राज्य अमेरिका में आकर बस गए। उनकी एक बड़ी बहन है, अडेलिया और उनके चचेरे भाई अभिनेता माइग्युवेल और राफेल फ़ेरर हैं, जो उनकी चाची, गायिका रोज़मेरी क्लूनी और अभिनेता जोस फ़ेरर के बेटे हैं। वे एक और गायिका, डेबी बूने के भी संबंधी हैं, जिसने जोस और रोज़मेरी के बेटे, गेबरियल फ़ेरर से शादी की। छोटी उम्र से ही, क्लूनी अपने पिता के सेट के आस-पास भटकते रहते थे, अक्सर शो में भाग लेते हुए, जहां वे भीड़ के पसंदीदा साबित हुए.
क्लूनी ने अपनी शिक्षा फ़ोर्ट मिशेल, केंटुकी में ब्लेस्ड सेक्रमेंट स्कूल में शुरू की। ओहियो में अपने बचपन का कुछ हिस्सा बिताते हुए, उन्होंने कोलंबस में सेंट माइकल स्कूल, मेसन, ओहियो में सेंट सुसाना स्कूल में भाग लिया। मिडिल स्कूल में, क्लूनी को बेल पक्षाघात हुआ, जो एक ऐसी नाज़ुक हालत थी, जिसमें चेहरा आंशिक रूप से लकवाग्रस्त हो जाता है। रोग एक साल के भीतर चला गया। "वह मेरे जीवन का सबसे बुरा समय था," 2003 में मिरर से उन्होंने कहा. "आपको पता है बच्चे कैसे क्रूर हो सकते हैं। मेरी नक़ल उतारी जाती और ताने मारे जाते थे, लेकिन इस अनुभव ने मुझे मज़बूत बनाया."
उनके माता-पिता अंततः ऑगस्टा, केंटुकी चले गए, जहां क्लूनी ने ऑगस्टा हाई स्कूल में भाग लिया। उन्होंने कहा कि स्कूल में उन्हें सभी विषयों में ए और एक में बी दर्जा मिला, और वे एक उत्साही बेसबॉल और बास्केटबॉल खिलाड़ी थे। एक समय उन्होंने क़ानून में कॅरिअर बनाने की सोची, लेकिन बाद में पीछे हट गए। उन्होंने 1977 में पेशेवर बेसबॉल खेलने के लिए सिनसिनाटी रेड्स में कोशिश की थी, लेकिन उनसे अनुबंध की पेशकश नहीं की गई। वे खिलाड़ी कट के पहले दौर में उत्तीर्ण नहीं हो पाए. उन्होंने 1979 से 1981 तक नार्थन केंटुकी यूनिवर्सिटी में भाग लिया, जहां उन्होंने इतिहास और राजनीति विज्ञान की पढ़ाई की और, कुछ समय के लिए यूनिवर्सिटी ऑफ़ सिनसिनाटी में भी, लेकिन दोनों विश्वविद्यालयों से स्नातक पूरा नहीं किया। उन्होंने पुरुषों के सूट बेचने और तंबाकू की बिक्री जैसे छोटे-मोटे काम किए। 
1984 में उन्हें पहली बड़ी भूमिका, एक अल्पकालिक सिटकॉम E/R में मिली . उन्होंने द फ़ैक्ट्ज़ ऑफ़ लाइफ़ श्रृंखला में हैंडीमैन की भूमिका निभाई. उन्होंने द गोल्डन गर्ल्स की एक कड़ी में जासूस, बॉबी हॉपकिन्स का किरदार निभाया। उनको पहला महत्वपूर्ण मौक़ा मिला सिटकॉम रोज़ीन में, जिसमें उन्होंने रोज़ीन बर्र के रोबदार बॉस बूकर ब्रूक्स के रूप में, एक अर्ध-नियमित सहायक भूमिका निभाई, जिसके बाद बेबी टॉक में कंस्ट्रक्शन वर्कर और फिर, सिस्टर्स में सेक्सी जासूस के किरदार में नज़र आए। 1988 में, क्लूनी ने रिटर्न ऑफ़ द किलर टोमाटोस में भी एक भूमिका निभाई.
क्लूनी ने ख्याति अर्जित की, जब उन्हें 1994 से 1999 तक लोकप्रिय NBC ड्रामा ER में, एंथनी एडवर्ड्स और नोवा वाइल के किरदारों के खिलाफ़ डॉक्टर डग रॉस की भूमिका निभाने के लिए चुना गया और शो के पंद्रहवें और अंतिम सीज़न में वे अतिथि कलाकार के रूप में लौटे. क्लूनी ने डेबोरा लियोनी के साथ उनकी निर्माण कंपनी मिराडॉर एंटरटेनमेंट में भी भागीदार बने।
क्लूनी ने ER में अभिनय करते समय, फ़िल्मों में भी काम करना शुरू किया, जहां उनकी पहली महत्वपूर्ण हॉलीवुड भूमिका, रॉबर्ट रॉड्रीग्वेज़ द्वारा निर्देशित फ़्रॉम डस्क टिल डॉन में थी। उन्होंने यह सफलता मिशेल फ़ाइफ़र के साथ वन फ़ाइन डे और निकोल किडमैन के साथ द पीसमेकर में दोहराई, जहां बाद वाली फ़िल्म ड्रीमवर्क्स SKG स्टूडियो की प्रारंभिक फ़ीचर लेंथ रीलिज़ थी। इसके बाद क्लूनी को बैटमैन एंड रॉबिन में नए बैटमैन के रूप में लिया गया, जिसने बॉक्स ऑफिस पर मध्यम दर्जे की सफलता पाई, पर आलोचनात्मक रूप से विफल रही . 1998 में उन्होंने जेनिफ़र लोपेज़ के सम्मुख आउट ऑफ़ साइट में काम किया। यह निर्देशक स्टीवन सोडरबर्घ के साथ कई सहयोगों की शुरूआत थी। ER के साथ अपने अनुबंध के अंतिम सप्ताहों के दौरान उन्होंने थ्री किंग्स में भी अभिनय किया।
1999 में, क्लूनी ने अपने फ़िल्मी कॅरिअर को आगे बढ़ाने के लिए, ER की भूमिका को छोड़ दिया और इसके केवल 6वें और 15वें तथा अंतिम सीज़न में फिर से दो छोटी भूमिकाओं में लौटे.
ER छोड़ने के बाद, क्लूनी ने द परफ़ेक्ट स्टॉर्म और ओ ब्रदर, व्हेयर आर दाऊ? जैसी हॉलीवुड की बड़ी सफल फ़िल्मों में काम किया। 2001 में, उन्होंने दुबारा ओशन्स लेवेन के लिए सोडरबर्घ के साथ जोड़ी बनाई, जो 1960 के दशक की इसी नाम से बनी रैट पैक के फ़िल्म की रीमेक थी। आज तक भी, यह क्लूनी की सबसे सफल व्यावसायिक फ़िल्म रही है, जिसने विश्व भर में $444 से ज़्यादा कमाई की। फ़िल्म ने क्लूनी अभिनीत दो और उत्तरवर्ती कहानियों को जन्म दिया, 2004 में ओशन्स ट्वेल्व और 2007 में ओशन्स थर्टीन . 2001 में, क्लूनी ने स्टीवन सोडरबर्घ के साथ मिल कर, प्रोडक्शन स्टूडियो सेक्शन एइट की स्थापना की।
उन्होंने 2002 में, टी.वी. निर्माता चक बैरिस की आत्मकथा के फ़िल्मी रूपांतरण, कनफ़ेशन्स ऑफ़ ए डेंजरस माइंड के साथ पहली बार बतौर निर्देशक शुरूआत की। हालांकि फ़िल्म ने बॉक्स ऑफिस पर अच्छा प्रदर्शन नहीं दिखाया, लेकिन आलोचकों और दर्शकों ने क्लूनी के निर्देशन की समान रूप से प्रशंसा की।
2005 में, क्लूनी ने सीरियाना में अभिनय किया, जो मोटे तौर पर पूर्व केन्द्रीय खुफ़िया एजेंसी के एजेंट रॉबर्ट बेयर और मध्य पूर्व में एक एजेंट होने के अपने संस्मरणों पर आधारित था। उसी वर्ष उन्होंने गुड नाइट एंड गुड लक को निर्देशित, निर्मित और उसमें अभिनय किया, जो 1950 दशक के टेलीविजन पत्रकार एडवर्ड आर. मुर्रो की सीनेटर जोसेफ़ मॅकार्थी के साथ प्रसिद्ध वाक युद्ध से संबंधित फ़िल्म थी। सीमित रिलीज़ के बावजूद, दोनों फ़िल्मों ने आलोचकों की प्रशंसा पाई और उपयुक्त बॉक्स ऑफिस लाभ कमाया. 2006 के अकादमी पुरस्कारों में, क्लूनी को गुड नाइट एंड गुड लक के लिए सर्वश्रेष्ठ निर्देशक और सर्वश्रेष्ठ मूल पटकथा के लिए और सीरियाना के लिए सर्वश्रेष्ठ सहायक अभिनेता के रूप में नामित किया गया। वे ऑस्कर के इतिहास में पहले व्यक्ति बने, जिन्हें एक ही वर्ष, फ़िल्म को निर्देशित करने और एक और में अभिनय के लिए नामांकित किया गया। उन्होंने सीरियाना में अपनी भूमिका के लिए पुरस्कार जीता।
क्लूनी ने सोडरबर्घ द्वारा निर्देशित एक फ़िल्म-नॉइर द गुड जर्मन में काम किया। यह फ़िल्म द्वितीय विश्व युद्ध के बाद की जर्मनी में सेट की गई है।
क्लूनी ने अक्टूबर 2006 में अमेरिकी सिनेमाथिक पुरस्कार प्राप्त किया, जो मनोरंजन उद्योग में एक ऐसे कलाकार को दिया जाने वाला सम्मान है जिसने "मोशन पिक्चर्स की कला में महत्वपूर्ण योगदान" दिया हो। 22 जनवरी 2008 को क्लूनी, माइकल क्लेटन में अपनी भूमिका के लिए बतौर सर्वश्रेष्ठ अभिनेता नामांकित हुए, लेकिन देयर विल बी ब्लड के लिए डैनियल डे-लुइस से हार गए।
गुड नाइट एंड गुड लक की सफलता के बाद, क्लूनी ने कहा कि उन्होंने निर्देशन में अपनी अधिक ऊर्जा समर्पित करने की योजना बनाई है। क्लूनी ने फ़िल्म लेदरहेड्स का निर्देशन किया, जिसमें उन्होंने अभिनय भी किया। क्लूनी साक्षात्कारों में आत्म-निंदा करने वालों में हैं, जिन्होंने अप्रैल, 2008 में STV से कहा कि लेदरहेड्स, उनकी हल्की फ़िल्मों में से एक, "शांति के लिए रोना" है। उसी साक्षात्कार में जब अभिनेता जॉर्ज क्लूनी और निर्देशक जॉर्ज क्लूनी के बीच सामंजस्य के बारे में पूछा गया, तो उन्होंने कहा, "बहुत ज़्यादा अहंकार मौजूद है।.. इसलिए मैं सिर्फ़ कलाकारों पर अपनी भड़ास निकालता हूं."
इसके बाद क्लूनी ने द मेन हू स्टेर एट गोट्स में ईवान मॅकग्रेगर और केविन स्पेसी के साथ अभिनय किया, जिसे उनके दोस्त ग्रैंट हेसलोव ने निर्देशित किया और जो नवंबर 2009 में रिलीज़ हुई। इसके अलावा, नवंबर 2009 में उन्होंने वेस एंडरसन की फ़ैन्टास्टिक फ़ॉक्स में मिस्टर फ़ॉक्स के लिए स्वर दिया। क्लूनी ने अप इन द एयर में भी काम किया, जिसे पहले सीमित तौर पर रिलीज़ किया और फिर 25 दिसम्बर 2009 को व्यापक रूप से जारी किया गया। इसे जूनो हेल्मर जेसन रेइटमैन ने निर्देशित किया था। इस फ़िल्म में अपने अभिनय के लिए उन्हें गोल्डन ग्लोब और स्क्रीन एक्टर्स गिल्ड अवार्ड के लिए नामित किया गया है।
क्लूनी का प्रतिनिधित्व क्रिएटिव आर्टिस्ट्स एजेंसी के सह-अध्यक्ष ब्रायन लाउर्ड ने किया है।
साउथ पार्क के रचनाकार मैट स्टोन और ट्रे पार्कर ने क्लूनी को "बिग गे एल्स बिग गे बोट राइड" की कड़ी में स्टैन मार्श के समलैंगिक कुत्ते स्पार्की की आवाज़ के रूप में शो में भूमिका निभाने के लिए आमंत्रित किया, जो एक ऐसी भूमिका है, जिसमें सामान्य कुत्ते के शोर को छोड़ कर, कोई भी संवाद नहीं है। बाद में उन्होंने फ़िल्म में काम किया।South Park: Bigger, Longer & Uncut अपने इतिहास के बावजूद, शो के रचनाकार, पार्कर और स्टोन ने अपनी फ़ीचर फ़िल्म में क्लूनी के मुखर राजनीतिक विचारों के लिए निंदा की। Team America: World Police तथापि, बाद में क्लूनी ने कहा कि अगर फ़िल्म में उनका मज़ाक नहीं उड़ाया जाता, तो वे आहत न होते. कड़ी स्मग अलर्ट! में भी उनका उल्लेख हुआ है, जो 78वें अकादमी पुरस्कार में उनके स्वीकृति भाषण की हंसी उड़ाता है।
8 जुलाई 2005 को समाचार रिपोर्टों ने कहा कि क्लूनी सिंडी क्राफ़ोर्ड के पति रैंडे गर्बर के साथ, लास वेगास में एक नए कैसीनो होटल की डिज़ाइन और निर्माण पर काम करेंगे। उसी वर्ष, 29 अगस्त को क्लूनी ने आधिकारिक तौर पर लैस रैमब्लास रिज़ॉर्ट परियोजना में अपनी भागीदारी की घोषणा की। बहरहाल, यह परियोजना कभी सफल नहीं हुई और जिस संपत्ति पर होटल को बनाया जाना था, उसे जून 2006 में बेच दिया गया।
फिएट, नेसप्रेस्सो और मार्टिनी वरमाउथ जैसे उत्पादों के लिए अमेरिका के बाहर स्वर देने वाले के रूप में कार्य करने के बाद, क्लूनी ने 2005 में शुरू होने वाली बडवेसर विज्ञापनों की एक श्रृंखला के लिए अपनी आवाज़ दी . सितंबर, 2007 में, जब एक इतालवी पत्रकार, एलेक्स मीनेहैन ने क्लूनी से पूछा कि उस समय वेनिस फ़िल्म महोत्सव में प्रवर्तित की जाने वाली अपनी फ़िल्म, माइकल क्लेटन के उद्देश्य के साथ, वे कैसे बहुराष्ट्रीय कंपनियों के उत्पादों के विज्ञापन का समन्वय करते हैं, तो क्लूनी ने अपने काम की सफाई दी। 
अगस्त, 2006 में क्लूनी और ग्रैंट हेसलोव ने एक नई कंपनी शुरू की: स्मोकहाउस पिक्चर्स . क्लूनी और निर्देशक स्टीवन सोडरबर्घ की निर्माण कंपनी सेक्शन एइट प्रोडक्शन्स में हेसलोव, टेलीविज़न के अध्यक्ष थे। क्लूनी शोटाइम के लिए द फ़ाल ऑफ़ बॉब शीर्षक के साथ एक टेलीविजन श्रृंखला तैयार और निर्माण कर रहे हैं।
क्लूनी उन सिर्फ़ तीन लोगों में से एक हैं, जिन्हें पीपल मैगज़ीन ने दो बार "सेक्सिएस्ट मैन अलाइव" का ख़िताब दिया, 1997 में पहले और 2006 में दुबारा.
जुलाई 2008 में क्लूनी को परदे पर प्रस्तुत सबसे ख़राब बैटमैन घोषित किया गया। "बैटमैन को जुनून वाला और अंधा होना चाहिए लेकिन क्लूनी पूरी तरह शांत, व्यंग्यपूर्ण तरीक़े से निर्लिप्त और आत्म-जागरूकता वाले हैं।" अभिनेता से कोई टिप्पणी नहीं मिली है। हालांकि, सार्वजनिक रूप से कई बार उन्होंने बैटमैन के रूप में अपने अभिनय की आलोचना की है।
क्लूनी ने एक बार तालिया बालसम से शादी की थी। ब्रिटिश मॉडल लिसा स्नोडान के साथ उनका पांच साल का ऑन/ऑफ़ का संबंध रहा था। बाद में, सारा लार्सन उनकी प्रेमिका बनीं, उस समय, क्लूनी ने कहा कि वे फिर कभी शादी नहीं करेंगे। 2009 की शुरूआत में, एक भारतीय समाचार पत्र ने अटकलें लगाई कि क्लूनी चुपके से फातिमा भुट्टो से डेटिंग कर रहे हैं, जो पाकिस्तान के पूर्व प्रधानमंत्री जुल्फ़िकार अली भुट्टो की पोती और मारी गई पाकिस्तान की पूर्व प्रधानमंत्री बेनज़ीर भुट्टो की भतीजी हैं। बाद में, 2009 के दौरान, क्लूनी ने एलिसाबेट्टा कैनालिस के साथ डेटिंग शुरू कर दी। 53 साल के जॉर्ज ने फिर 36 साल की ब्रितानी वकील अमल क्लूनी/अलमुद्दीन से शादी की।
21 सितंबर 2007 को, क्लूनी और उनकी प्रेमिका सारा लार्सन, न्यू जर्सी के वीहॉकेन में एक मोटर-साइकिल दुर्घटना में घायल हो गए। क्लूनी की मोटर-साइकिल को एक कार ने टक्कर मार दी थी। कार के ड्राइवर ने सूचित किया कि क्लूनी ने दाईं ओर से गुज़रने की कोशिश की, जबकि क्लूनी ने कहा कि चालक ने बाएं का संकेत दिया और फिर अचानक दाईं ओर मुड़ने का फ़ैसला किया और मोटर-साइकिल को काटा. क्लूनी की एक पसली टूट गई, रोड रैश तथा ड्यूरा के फटने की वजह से, मस्तिष्क की चोट से उत्पन्न जटिलताओं का सामना करना पड़ा. उन्हें न्यू जर्सी में नार्थ बर्जन के पैलिसाडेस मेडिकल सेंटर में इलाज और रिहा किया गया। 9 अक्टूबर 2007 को, दो दर्जन से अधिक अस्पताल के स्टाफ सदस्यों को, संघीय कानून के उल्लंघन में, क्लूनी के मेडिकल रिकॉर्ड देखने के लिए बिना वेतन निलंबित कर दिया गया। खुद क्लूनी ने शीघ्र ही अस्पताल रिकॉर्ड विषय पर एक बयान जारी करते हुए कहा कि किसी को सज़ा नहीं दी जानी चाहिए। उन्होंने कहा "इसके बारे में मैंने पहली बार सुना है। और जहां मैं रोगी की गोपनीयता के अधिकार में विश्वास रखता हूं, वहींमैं आशा करता हूं कि चिकित्सा कर्मचारियों को बिना निलंबित किए मामला सुलझाया जाएगा."
क्लूनी के पास एक वियतनामी 280-पाउंड का, काले कड़े बालों वाला, मैक्स नामक मटके जैसी तोंद का सुअर था, जो उनके साथ अठारह वर्षों के लिए रहा। उन्होंने पहले अपने साथ रहने वाली, पूर्व प्रेमिका केली प्रेस्टन को उपहार स्वरूप उसे दिया था, लेकिन उनसे अलग होने के बाद केली ने उसे क्लूनी के साथ ही रहने दिया। 1 दिसम्बर 2006 को मैक्स की मृत्यु हो गई। उनके पास, मशहूर हास्य जोड़ी, एबट और कॉस्टेलो के नाम पर, बड और लउ नामक दो बुलडॉग भी थे। बाद में दोनों कुत्तों की मौत हो गई, जिनमें से एक रैटल-सर्प काटने से मरा.
4 अप्रैल 2008 को वेराइटी ने ख़बर दी कि लेदरहेड्स से जुड़े विवाद की वजह से क्लूनी ने चुपचाप राइटर्स गिल्ड ऑफ़ अमेरिका से इस्तीफ़ा दे दिया। क्लूनी ने, जो इस फ़िल्म के निर्देशक, निर्माता और अभिनेता हैं, कहा कि उन्होंने फ़िल्म के, "केवल दो दृश्यों के अलावा" पूरे लेखन में योगदान दिया था और अपने लेखन के लिए, डंकन ब्रांटले और 17 साल से इस परियोजना पर काम करने वाले, रिक रेइली के साथ श्रेय चाहते थे। एक मध्यस्थता वोट में, क्लूनी को 2-1 से हारना पड़ा और अंततः उन्होंने इस निर्णय की वजह से संघ से हट जाने का फ़ैसला किया। क्लूनी अब तकनीकी रूप से एक "वित्तीय कोर स्थिति" वाले ग़ैर-सदस्य हैं, अर्थात् अब WGA के नियमों के अनुसार उन्होंने अपने मतदान का अधिकार खो दिया है और वे चुनाव नहीं लड़ सकते हैं या सदस्यता की बैठकों में भाग नहीं ले सकते हैं। उन्हें अपना बकाया चुकाना जारी रखना होगा, लेकिन "असंगत" WGA गतिविधियों, जैसे कि राजनैतिक और पक्षसमर्थन के प्रयासों के लिए क्रमभंग का अधिकार पाते हैं। उनका निर्णय भी अपरिवर्तनीय है। पहले, क्लूनी WGA के एक सक्रिय सदस्य थे, यहां तक कि गुड नाइट एंड गुड लक लिखने के लिए अकादमी पुरस्कार-नामांकन भी प्राप्त किया था। इस समय वे ग्रैंट हेसलोव के साथ दो पटकथाओं का लेखन कर रहे हैं।
मिशेल सुलैमान ने अपने लेख सेलिब्रिटी चैटर: अप क्लोज़ विथ जॉर्ज क्लूनी, में लिखा, जो स्टाफ़ राइटर में प्रकाशित हुआ "जिस दिन हमने बातचीत की, उसी दिन सुर्खियों में था कि क्लूनी फ़िल्म पुरस्कारों के एक रात्रि भोज में सम्मिलित हुए थे और उन्होंने जो कहा, उसे कुछ लोग चार्लटन हेसटन के बारे में एक अनुचित टिप्पणी के रूप में मानते हैं। जैसे कि पहले सिंडिकेटेड स्तंभकार लिज़ स्मिथ ने ख़बर दी, क्लूनी एक राष्ट्रीय बोर्ड के समीक्षा कार्यक्रम में बोल रहे थे और उन्होंने कहा: "चार्लटन हेस्टन ने आज फिर से घोषणा की कि वे अल्ज़ाइमर से पीड़ित हैं।" इसे याद करते हुए, क्लूनी ने कहा, "यह एक मज़ाक था, ... उन्होंने ग़लत रूप से उद्धृत किया है। मैंने कहा था कि 'NRA के अध्यक्ष ने आज घोषणा की है कि ...' माइकल मूर को बस अभी एक पुरस्कार मिला है। वैसे भी, एक स्कूल में गोली चलने की घटना के बाद, चार्लटन हेस्टन अपने सिर पर बंदूक के साथ पधारते हैं और फिर वृत्तचित्र में कहते हैं कि जातीय विविधता के कारण अमेरिका में हिंसा की समस्याएं हैं। मुझे लगता है कि उन्हें जो भी हिट मिले, उसे स्वीकार कर लेनी चाहिए. यह सिर्फ़ एक मज़ाक था। वह तो कोई और इससे बड़ी कहानी बनाने की कोशिश कर रहा था।" जब पूछा गया कि क्या अभिनेता ने अपनी टिप्पणी में कुछ ज़्यादा तो नहीं कह दिया, क्लूनी ने यह कहते हुए जवाब दिया,"मुझे परवाह नहीं है। चार्लटन हेस्टन नेशनल राइफ़ल एसोसिएशन के प्रधान हैं, कोई उनके बारे में कुछ भी कहे, उन्हें सुनना होगा." 
क्लूनी की चाची, रोज़मेरी क्लूनी का ज़िक्र करते हुए, खुद हेस्टन ने टिप्पणी की, "इससे बस पता चलता है कि कभी-कभी कक्षा में एक पीढ़ी छूट जाती है". हेस्टन ने आगे क्लूनी के मज़ाक पर टिप्पणी की, "मैं उस आदमी को जानता नहीं हूं - कभी उससे मिला भी नहीं, कभी उससे बात भी नहीं की, लेकिन जॉर्ज क्लूनी के लिए मुझे खेद है-एक दिन वह अल्ज़ाइमर रोग से ग्रस्त हो सकता है। मैंने द्वितीय विश्व युद्ध में अपने देश की सेवा की. मैं उसमें बच गया - मुझे लगता है कि मैं इस आदमी के कुछ अपशब्दों से भी जीवित रहूंगा." क्लूनी ने कहा कि उन्होंने बाद में हेस्टन को एक पत्र लिख कर माफ़ी मांग ली है और उसके लिए हेस्टन की पत्नी से सकारात्मक प्रतिक्रिया मिली। 
क्लूनी एक स्व-वर्णित राजनैतिक उदारवादी हैं। इराक युद्ध के बारे में उन्होंने कहा: "आप अपने दुश्मन को अब युद्ध के माध्यम से और नहीं हरा सकते हैं; बजाय बदला लेने के लिए आप लोगों की एक पूरी पीढ़ी तैयार करते हैं। इन दिनों महत्वपूर्ण केवल यह है कि कौन प्रभारी है। ठीक अब वह हम हैं - कम से कम थोड़े समय के लिए ही सही. हमारे विरोधी कार बम और आत्मघाती हमलों का सहारा लेने वाले हैं, क्योंकि जीतने के लिए उनके पास और कोई दूसरा रास्ता नहीं है।... मेरा मानना है कि सोचता है कि यह एक ऐसा युद्ध है, जिसे जीता जा सकता है, लेकिन ऐसी कोई बात नहीं है। हम किसी को और नहीं हरा सकते हैं।"
क्लूनी, पक्षप्रचारक जैक अब्रमॉफ़ की सार्वजनिक आलोचनाओं के लिए प्रसिद्ध हैं। 16 जनवरी 2006 को, सीरियाना के लिए सहायक भूमिका में अभिनेता द्वारा सर्वश्रेष्ठ प्रदर्शन के लिए गोल्डन ग्लोब पुरस्कार के स्वीकृति भाषण के दौरान, क्लूनी अब्रमॉफ़ को व्यंग्यपूर्ण शैली में धन्यवाद देने के लिए थोड़ी देर थम कर, कहा "कौन अपने बच्चे के पहले नाम जैक के साथ, अंत में 'ऑफ़' लगाएगा? कोई आश्चर्य नहीं कि ऐसा लड़का सताया जाएगा!"
क्लूनी को केंटुकी के अपने गृह राज्य में राजनीतिक पद के लिए चुनाव लड़ने हेतु राज़ी करने की कोशिश में आंदोलन चलाया गया, जबकि 2008 में अमेरिका की सीनेट के लिए क्लूनी को अल्पसंख्यक नेता मिच मॅकॉनेल के खिलाफ़ उम्मीदवारी की बात भी चली. जवाब में, क्लूनी ने कहा है, "राजनीतिक पद के लिए चुनाव लडूं? नहीं, मैं कई महिलाओं के साथ सो चुका हूं, मैंने कई नशीली दवाओं का सेवन किया है और मैं कई पार्टियों में गया हूं. क्लूनी ने 2008 राष्ट्रपति चुनाव के लिए ओबामा अभियान चलाने के दौरान, राष्ट्रपति बराक ओबामा का समर्थन किया।
क्लूनी को "दरफ़र संकट को उजागर करने के लिए अपनी स्टार शक्ति का उपयोग करने" के लिए टाइम पत्रिका ने 100 विश्व में सबसे प्रभावशाली व्यक्तियों में से एक गिनाया है। 2006 में दरफ़र की अपनी पहली यात्रा के बाद, क्लूनी ने अपने पिता निक के साथ टी.वी. विशेष ए जर्नी टू दरफ़र तैयार किया और अमेरिका में कार्रवाई के लिए वकालत की। लेखक इश्माइल बिया लिखते हैं: "उन्होंने अपनी लोकप्रियता का उपयोग, तहे दिल से उन लोगों की बात सामने रखने के लिए किया जो बोल नहीं पाते और यह काम उन्होंने वास्तविक चिंता और अंतर्दृष्टि तथा गहरी प्रतिबद्धता और निस्वार्थता के साथ किया, जो दुर्लभ है, पर नहीं होनी चाहिए."
क्लूनी दरफ़र संघर्ष का समाधान पाने के लिए वकालत में सक्रिय है। उनके प्रयासों में शामिल है ओपरा की एक कड़ी और 30 अप्रैल 2006 को वॉशिंगटन डी.सी. में दरफ़र बचाव रैली में अभिभाषण.
2006 में वे इस मामले पर प्रकाश डाले जाने वाले कई आयोजनों में शामिल थे। अप्रैल में उन्होंने दरफ़र शरणार्थियों की नाटकीय स्थिति को दिखाने के लिए, एक फ़िल्म बनाने के क्रम में अपने पिता के साथ दस दिन चाड और सूडान में बिताए. सितंबर में, उन्होंने संघर्ष का समाधान खोजने और दरफ़र के लोगों की मदद के लिए संयुक्त राष्ट्र के समक्ष मांगने के लिए, नोबेल पुरस्कार विजेता एली वाइसेल के साथ मिल कर, संयुक्त राष्ट्र सुरक्षा परिषद के सामने अपनी बात रखी. दिसम्बर में, उन्होंने डॉन चीडेल और दो ओलंपिक विजेताओं के साथ चीन और मिस्र की यात्रा की, ताकि दोनों सरकारों के सामने सूडान सरकार पर दबाव डालने की मांग रखी जाए.
2006 में, क्लूनी और उनके पत्रकार पिता, निक क्लूनी ने दरफ़र की यात्रा की और एक वृत्तचित्र ए जर्नी टू दरफ़र फ़िल्माया, जिसे अमेरिका और साथ ही ब्रिटेन और फ़्रांस में भी, केबल टीवी पर प्रसारित किया गया। 2008 में, डीवीडी पर उसे जारी किया गया, जिसकी बिक्री से प्राप्त आय को अंतर्राष्ट्रीय बचाव समिति को दान किया जा रहा है।
क्लूनी नॉट ऑन अवर वाच में शामिल हैं, एक ऐसा संगठन, जो दुनिया का ध्यान और संसाधन, बड़े पैमाने पर अत्याचार बंद करने और रोकने की ओर आकर्षित करता है, जिसमें ब्रैड पिट, मैट डेमन, डॉन चीडल और जेर्री वेइनट्रॉब भी साथ हैं। वे वृत्तचित्र सैंड एंड सॉरो के उद्घोषक और सह-प्रबंधक निर्माता हैं।
25 मार्च 2007 को उन्होंने जर्मन चांसलर एंजेला मार्केल को एक खुला पत्र भेजा, जिसमें संयुक्त राष्ट्र के संकल्पों पर प्रतिक्रिया करने में ओमर अल-बशीर की विफलता के कारण, क्षेत्र में "निश्चित कार्रवाई" करने के लिए यूरोपीय संघ को निमंत्रित किया। क्लूनी ने वृत्तचित्र फ़िल्म दरफ़र नाउ में भाग लिया, जो दुनिया भर के लोगों को दरफ़र में चल रहे संकट को रोकने के लिए निमंत्रण देने वाला एक्शन फ़िल्म है। फ़िल्म 2 नवम्बर 2007 को जारी की गई।
13 दिसम्बर 2007 को, क्लूनी और साथी कलाकार डॉन चीडल को रोम में नोबल शांति पुरस्कार विजेताओं ने सम्मिट पीस अवार्ड से सम्मानित किया। अपने स्वीकृति भाषण में क्लूनी ने कहा कि वह और चीडल "डॉन और मैं ... यहां आपके सामने विफलताओं के प्रतिरूप बन कर खड़े हैं। सच्चाई बस इतनी ही है कि जहां तक दरफ़र में हो रहे अत्याचार की बात है।.. बरसों पहले की तुलना में अब भी उनके हालात बेहतर नहीं हैं।
18 जनवरी 2008 को संयुक्त राष्ट्र ने शांति के लिए संयुक्त राष्ट्र के दूत के रूप में क्लूनी की नियुक्ति की घोषणा की, जो 31 जनवरी से प्रभावी है। फरवरी 2009 में उन्होंने न्यूयॉर्क टाइम्स स्तंभकार निकोलस क्रिस्टॉफ़ के साथ गोज़ बीडा, चाड का दौरा किया।
के लिए सैटेलाइट पुरस्कार]]नामांकित - सर्वश्रेष्ठ अभिनेता के लिए टोरंटो फ़िल्म आलोचक संघ का पुरस्कार
साँचा:GoldenGlobeBestActorMotionPictureMusicalComedy 1981-2000
साँचा:George Clooney]
