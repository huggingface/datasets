स्टन्टमैन 1994 में बनी हिन्दी भाषा की एक्शन फिल्म है। इसमें जैकी श्रॉफ और ज़ेबा बख्तियार प्रमुख भूमिका में हैं। 
अमीर रीना अपने भाई के दोस्त, पुणे स्थित बजरंग तिवारी जो मोटरबाइक-स्टंटमैन है के साथ प्यार में पड़ती है। उसकी विधवा मां को वो पसंद नहीं है। जब रीना ने उससे शादी करने का जोर दिया, तो उसकी मां ने विजय और बजरंग से अपने पति के जैसे अपने जीवन को खतरे में न डालने के लिए बात करने का प्रयास किया। बजरंग के पिता भी इसी खतरनाक पेशे से जीवन खो चुके थे। वह बजरंग को उसके साथ रहने की पेशकश करती है, लेकिन उसने मना कर दिया। विवाह होता है और रीना अपने पति के साथ झोपड़ियों में रहने के लिए चली जाती है। इसके तुरंत बाद वह एक बेटी गुड्डी को जन्म देती है। विजय के मारे जाने के बाद उनका जीवन बिखर गया और सबूत बजरंग की ओर इंगित करते हैं। रीना उसे छोड़ देती है और अपनी मां के साथ आगे रहती है और चाहती है कि गुड्डी भी उसके साथ रहें। बाद में वह पाती है कि बजरंग गुड्डी को लेकर फरार हो गया है।
सभी गीत समीर द्वारा लिखित; सारा संगीत नदीम-श्रवण द्वारा रचित।
