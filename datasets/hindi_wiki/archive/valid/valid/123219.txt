निर्देशांक: 35°31′21″N 139°54′34″E / 35.522577°N 139.909570°E / 35.522577; 139.909570
टोक्यो खाड़ी, जापान के दक्षिणी कांटो क्षेत्र में स्थित एक खाड़ी है, और टोक्यो, कानागावा प्रांत, और चिबा प्रांत के तटों में फैला हुआ हैं। टोक्यो खाड़ी उरागा चैनल द्वारा प्रशांत महासागर से जुड़ा हुआ हैं। इसका पुराना नाम ईडो खाड़ी था। टोक्यो खाड़ी क्षेत्र, जापान में सबसे अधिक आबादी वाला और सबसे बड़ा औद्योगिक क्षेत्र है।
प्राचीन समय में, जापान में टोक्यो खाड़ी को ऊची-उमि या "आंतरिक समुद्र" के रूप में जानते थे, अजुची-मोमोयामा काल में इस क्षेत्र को ईडो खाड़ी के रूप में जाना जाने लगा, जोकि पास स्थित ईडो शहर से लिया गया था। 1868 में, शाही अदालत को ईडो में लाया गया और शहर को टोक्यो नाम दिया गया, जिसके कारण खाड़ी को अपना आधुनिक टोक्यो खाड़ी नाम मिला।
टोक्यो खाड़ी पेरी खोजयात्रा का एक स्थल था, जिसमें कॉमोडोर मैथ्यू पेरी द्वारा संयुक्त राज्य और जापान के बीच 1853 से 1854 में दो अलग-अलग यात्राएं शामिल थीं। पेरी ने अपने चार "ब्लैक शिप्स" के साथ 8 जुलाई, 1853 को ईडो खाड़ी में पहुचाँ और 1854 में टोकुगावा शोगुनेट के साथ संयुक्त राज्य और जापान के बीच शांति और व्यापार संधि की वार्ता शुरू की। कमोडोर पेरी के जहाजों में से एक का झंडा नौसेना अकादमी संग्रहालय से भेंट किया गया था और समारोह में प्रदर्शित किया गया था।
द्वितीय विश्व युद्ध के अंत में जापान द्वारा समर्पण के पत्र पर 2 सितंबर, 1945 को टोक्यो खाड़ी में खड़े यूएसएस मिसौरी पर हस्ताक्षर किए गए।
टोक्यो खाड़ी, प्रमुख रूप से कांटो के मैदान क्षेत्र में आता हैं। यह चीबा प्रान्त के बौस्को प्रायद्वीप द्वारा पूर्व में और पश्चिम में कानागावा प्रांत के मिउरा प्रायद्वीप से घिरा हुआ हैं। इस प्रकार यहाँ का क्षेत्रफल लगभग 922 वर्ग किलोमीटर हैं। टोक्यो खाड़ी के तट में जल निकासी तलछट के पठार बन जाते है हलांकि यह तेजी से बनते बिगड़ते रहते हैं। खाड़ी के किनारे पर स्थित तलछट एक चिकनी, सतत तटरेखा बनाती हैं। टोक्यो खाड़ी का क्षेत्र उरागा चैनल के माध्यम से समुद्र से जुड़ता हैं, इस प्रकार इसका कुल क्षेत्रफल बढ़ कर 1,500 वर्ग किलोमीटर हो जाता हैं। 
चिबा प्रांत के केप फुट्सु और योकोहामा प्रांत के केप मानमुक के बीच का छिछला खाड़ी क्षेत्र, नकानोस के रूप में जाना जाता हैं, और इसकी गहराई 20 मीटर हैं। इस क्षेत्र के उत्तर में खाड़ी की गहराई 40 मीटर की और पानी के नीचे एक सपाट स्थलाकृति है। नकानोस के दक्षिण में प्रशांत महासागर की ओर गहराई बढ़ती जाती हैं।
टोक्यो खाड़ी में कई नदियाँ आकर मिलती हैं, और सभी खाड़ी के आस-पास के आवासीय और औद्योगिक क्षेत्रों को जल प्रदान करती हैं। उनमें से टेमा नदी और सुमिदा नदी, टोक्यो में खाड़ी से मिलती हैं।. ईडो नदी, टोक्यो और चिबा प्रान्त के बीच टोक्यो खाड़ी में मिलती है। वहीं ओबित्सु नदी और योरो नदी, चिबा प्रांत में खाड़ी से मिलती हैं।
टोक्यो खाड़ी एक्वा-लाइन पुल-सुरंग, कावासाकी और किसेराजू को आपस में जोड़ती है; टोक्यो-वान फेरी भी उरुगा चैनल की ओर कूरामा और कानाया को आपस जोड़ती है।
टोक्यो खाड़ी, मछली पकड़ने के उद्योग का एक ऐतिहासिक केंद्र रहा हैं, यह शेलफिश का एक स्रोत और अन्य जलीय कृषि का केन्द्र भी रहा हैं। 20वीं शताब्दी तक टोक्यो खाड़ी क्षेत्र के औद्योगीकरण के साथ ही इन उद्योगों में कमी आती गई, और दुसरे विश्व युद्ध के बाद केहिन और केयो औद्योगिक क्षेत्र के निर्माण के साथ ही लगभग पूरी तरह से समाप्त हो गई।
जापान के सबसे महत्वपूर्ण बंदरगाह टोक्यो खाड़ी में स्थित हैं। योकोहामा बंदरगाह, चीबा बंदरगाह, टोक्यो बंदरगाह, कावासाकी बंदरगाह, योकोसुका बंदरगाह, किसाराजु बंदरगाह, न केवल जापान के बल्कि एशिया-प्रशांत क्षेत्र के सबसे व्यस्त बंदरगाह हैं।योकोसुका के बंदरगाह में जापानी समुद्री स्व-रक्षा बल और संयुक्त राज्य नौसेना की एक चौकी स्थित हैं।
