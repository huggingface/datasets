शहनाज़ ट्रेज़रीवाला अथवा शहनाज़ ट्रेज़री एक भारतीय मॉडल, यात्रा लेखक और अभिनेत्री हैं। कॉलेज में अपने पहले वर्ष के दौरान एक फोटोग्राफर द्वारा इन्हें चुना गया, उनका पहला मॉडलिंग में कार्य गोल्ड स्पॉट के लिए शीतल पेय था। उन्होंने एमटीवी नेटवर्क्स एशिया के एमटीवीज मोस्ट वाण्टेड प्रोग्राम में विडियो जॉकी रखे जाने से पहले अकाई और फिलिप्स के लिए विज्ञापन भी किये हैं।
उन्होंने अभिनय के क्षेत्र में प्रवेश 2001 की तेलुगू फ़िल्म एढुरुलेनी मनिषि से किया, लेकिन पहचान 2003 की बॉलीवुड फ़िल्म इश्क विश्क से मिली, जिसमें उन्होंने फ़िल्मफेयर पुरस्कारों में सहायक अभिनेत्री के रूप में नामांकन भी प्राप्त किया।
