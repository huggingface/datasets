वाल्टर एलियास "वॉल्ट" डिज़्नी  एक अमेरिकी फिल्म निर्माता, निर्देशक, कथानक लेखक, नेपथ्य वाचक, एनीमेटर, उद्यमी, मनोरंजन, अंतरराष्ट्रीय प्रतीक और समाजसेवक थे। डिज़्नी बीसवीं शताब्दी के दौरान मनोरंजन के क्षेत्र में अपने योगदान के लिए प्रसिद्ध है। वॉल्ट डिज़्नी ने अपने भाई रॉय ओ डिज़्नी के साथ संयुक्त रूप से वॉल्ट डिज़्नी प्रोडक्शंस की स्थापना की थी। डिज़्नी एक समय दुनिया के सर्वश्रेष्ठ फिल्म निर्माताओं में से एक बन गये। उनके द्वारा संयुक्त रूप से स्थापित निगम को अब वॉल्ट डिज़्नी कंपनी के नाम से जाना जाता है और इसका सालाना कारोबार आज लगभग 35 अरब अमेरिका डॉलर के बराबर का है।
लॉस एंजिलिस जानी मानी फिल्मी हस्ती वॉल्ट डिज़्नी के शिकागो, इलिनोइस स्थित आवास को एक संग्रहालय में तब्दील किया जा रहा है। हॉलीवुड रिपोर्टर की खबर के अनुसार, फिल्मकार और उनके भाई रॉय के जन्मस्थान पर मरम्मत का कार्य 5 दिसम्बर 2013 को शुरू किया गया। मरम्मत का काम पूरा होने के बाद इसे ऐतिहासिक स्थल के रूप में नामित किया जाएगा। निर्माण कार्य डिज़्नी के 112वें जन्मदिन के साथ ही शुरू हुआ। इस अवसर पर दोहरा जश्न मनाते हुए शिकागो के मेयर राह्म इमेनुएल ने 5 दिसम्बर को वॉल्ट डिज़्नी दिवस घोषित किया है। डिज़्नी का निधन वर्ष 1966 में अपना 65वां जन्मदिन मनाने के 10 दिन के बाद हो गया था।
