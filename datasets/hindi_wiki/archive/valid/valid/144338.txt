द मिराज 3044 कमरों वाला पोलेनएसियन शैली में बना एक कसीनो-रिज़ॉर्ट है जो कि संयुक्त राज्य अमेरिका के नेवादा में राज्य पॅरडाइस शहर के लास वेगास स्ट्रीप में स्थित है। इस रिज़ॉर्ट का निर्माण स्टीव विन द्वारा किया गया और वर्तमान में यह एम जी एम रिज़ॉर्ट्स इंटरनॅशनल की परिसम्पति है जो इसका संचालन भी करता है।
इस रिज़ॉर्ट के सामने स्थित मार्की साइन दुनिया भर का सबसे बड़ा मार्की साइन है। यह रिज़ॉर्ट एक फ्री ट्राम सेवा के द्वारा होटेल के उत्तर में स्थित ट्रेजर आइलॅंड होटेल एंड कसीनो से जुड़ा हुआ है। 
स्टीव विन के इस रिज़ॉर्ट को जोवल बर्ग्मन द्वारा डिज़ाइन किया गया था। इसका उद्घाटन 22 नवंबर 1989 को किया गया और यह अपनी तरह का पहला कसीनो- रिज़ॉर्ट था जिसके निर्माण के लिए वॉल स्ट्रीट में जारी किए गये जंक बॉंड्स के ज़रिए पैसा जुटाया गया। जिस जगह पर यह बना हुआ है वहाँ पहले भी कास्टवेस और रेड रूसटर नाइट क्लब जैसे मशहूर मनोरंजन क्लब चलाये जा चुके थे।
द मिराज अपने समय का सबसे अधिक निर्माण लागत से बना हुआ कसीनो - रिज़ॉर्ट है। इसकी विशिष्ट पहचान वाले सुनहले खिड़कियों में असली सोने के कण लगाए गये हैं।
इस रिज़ॉर्ट का निर्माण इस कारण से भी उल्
लेखनीय है क्यूंकी इसके द्वारा स्टीव विन ने लास वेगास के रिज़ॉर्ट का एक नया मानदंड स्थापित किया और इसी कारण से उन्हे आधुनिक लास वेगास का पिता भी माना जाता है। द मिराज के उद्घाटन के समय लास वेगास एक बुरे दौर से गुजर रहा था और पर्यटकों की संख्या कम होती जा रही थी। इसका एक बड़ा कारण था न्यू जेर्सी राज्य द्वारा जुए को वैधानिक मान्यता देना| इस कदम के बाद पर्यटकों का झुकाव अट्लॅंटिक सिटी के कसीनो की तरफ बढ़ने लगा था। उस समय लास वेगास की छवि इस कदर खराब हो चुकी थी कि पर्यटक यहाँ आना फॅशन्ब्ल नहीं मानते थे। इस लिए समय की माँग थी कि कसीनो उद्योग के बदतर हालत को सुधारने के लिए नये चमक दमक वाले कसीनो बनाया जाएँ और द मिराज इस का बेहतरीन नमूना है। जिस समय यह शुरू हुआ उस समय यह सभी टेबल गेम्स की हर वक्त निगरानी के लिए तैनात कैमरों वाला पहला कसीनो था। 
