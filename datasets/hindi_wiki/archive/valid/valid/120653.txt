ट्रिपल एक्स: रिटर्न ऑफ़ ज़ेंडर केज एक अमेरिकी एक्शन फ़िल्म है, जिसका निर्देशन डी॰जे॰ करुसो ने और लेखन का कार्य एफ॰ स्कॉट फ्रैज़ियर ने किया है। इसमें विन डीज़ल, डोनी येन, दीपिका पादुकोन, क्रिस वु, रुबी रोज, टोनी जा, नीना डोबरेव, टोनी कोलेट, एरिडाना गुतिरेज़, हर्मियॉन कॉर्फील्ड और सैमुअल एल जैक्सन ने अभिनय किया है। यह ट्रिपल एक्स फ्रैचाइंजी की तीसरी फ़िल्म है जो ट्रिपल एक्स और ट्रिपल एक्स की उत्तरोत्तर फ़िल्म है।
जेंडर केज के किरदार की अनुपस्थिति को समझाने के लिए उसके किरदार को अगले भाग में मरा हुआ साबित कर दिया था। विन डीजल ने 2006 में बताया कि वे ट्रिपल एक्स के आने वाले भाग में वापसी करेंगे। जिसका नाम ट्रिपल एक्स: द रिटर्न ऑफ द जेंडर केज रखा गया था। इसमें केवल केज ही नहीं, बल्कि ट्रिपल एक्स के निर्देशक रोब कोहेन ने भी वापसी किया। डीजल ने कहा कि इसका स्टाइल और संगीत शुरू के फिल्म जैसा ही रहेगा और बहुत सारा स्टंट होगा। कोहेन के अनुसार, वे लोग सोनी से बात कर रहे हैं और उसके बाद उन्होंने कहा कि "अब हम उनके साथ इसकी कहानी लिख रहे हैं, जो "टर्मिनेटर 3: राइज़ ऑफ द मशीन्स और "टर्मिनेटर सैल्वेशन बनाया है। तो हम थोड़ा और तेज काम कर रहे हैं और उसे वापस ला रहे हैं, जो बहुत ही खतरनाक खेलों को खेलना पसंद करता है, जिसे जासूस बनाया जाता है।" 10 जून 2009 को कोहेन फिल्म के निर्माण कार्य से बाहर आ गए और किसी दूसरे फिल्म का निर्देशन करने लगे। 26 अगस्त 2009 को स्लैसफिल्म ने घोषणा किया कि एरिक्सन कोर अब इसका निर्देशन करेंगे और इसका निर्माण 2010 के शुरुआत से शुरू हो जाएगा।
अप्रैल 2010 में ये बात सामने आई कि तीसरे फिल्म का निर्माण सोनी के जगह पैरामाउंट पिक्चर्स करेगा। इसे 3डी में भी बनाया जाएगा। उसी दौरान रोब कोहेन निर्देशक के रूप में वापस आ गए।

