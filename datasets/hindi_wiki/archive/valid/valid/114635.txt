सरल हिन्दी, हिन्दी भाषा का वह प्रचलित व व्यावहारिक स्वरुप है जिसमे हिन्दी भाषा बोलने वालों के द्वारा, मानक या परिनिष्ठित हिन्दी भाषा की, व्याकरण व शब्दावली की औपचारिकता का न्यूनतम पालन भी किया जाना पर्याप्त मान लिया जाता है। अर्थात सरल हिन्दी में, भाषा के व्याकरण व शब्द-सम्पदा सम्बन्धी नियमों का कठोरता से पालन करना न तो अनिवार्य होता है और न ही स्वाभाविक।सरल हिन्दी में संस्कृत,पालि,प्राकृत व अरबी, फ़ारसी या अंग्रेजी आदि किसी भी भाषा-समूह के शब्दों की बहुलता नहीं होती है। इसमे तत्सम, तद्भव, देशज व विदेशी शब्दों का सहजता से प्रयोग किया जाता है।
