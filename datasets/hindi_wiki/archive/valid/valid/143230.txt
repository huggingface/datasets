भव्य गांधी भारतीय अभिनेता हैं। यह मुख्यतः तारक मेहता का उल्टा चश्मा में टपू या टीपेन्द्र जेठालाल गड़ा नामक किरदार के लिए जाने जाते हैं। यह 2010 में स्ट्राइकर नामक एक फिल्म में बाल्य कलाकार के रूप में सूर्यकांत नामक एक किरदार निभाया था।
इनके अभिनय की शुरुआत तारक मेहता का उल्टा चश्मा नामक धारावाहिक से हुई थी। जिसका प्रसारण सब टीवी पर 28 जुलाई 2008 से शुरू हुआ था। इसमें यह टीपेन्द्र जेठालाल गड़ा जिसे प्यार से टप्पू कहते हैं, का किरदार निभा रहे थे। 2010 में स्ट्राइकर नमक फिल्म में बाल अभिनेता के रूप में सूर्यकांत का किरदार निभाया था। इस फिल्म में इनके साथ सिद्धार्थ, विद्या मलवाड़े, पद्म प्रिया, अनुपम खेर, सीमा बिस्वास और आदित्य पंचोली ने भी काम किया था।
2017 में तारक मेहता का उल्टा चश्मा के धारावाहिक को इन्होंने छोड़ दिया। भव्य ने टेलीचक्कर को इस धारावाहिक को छोड़ने के कारण पूछने से बताया कि "हाँ मैंने इसे जनवरी में छोड़ दिया, इसके आठ साल और आठ महीने का सफर काफी अच्छा रहा, मैंने तारक... की टीम और असित मोदी के साथ इसका काफी आनन्द लिया और जिस तरह से मेरे प्रशंसकों ने मुझे प्यार दिया, मैं चाहता हूँ कि उसी तरह भविष्य में भी मुझे इसी तरह प्यार करें।" इनसे जुड़े एक व्यक्ति ने टेलीचक्कर को इनके इस धारावाहिक को छोड़ने का कारण बताया कि भव्य अब अभिनेता के रूप में और आगे बढ़ना चाहते हैं और नए परियोजनाओं में काम करना चाहते हैं। भव्य को हाल ही में एक गुजराती फिल्म में काम करने का मौका मिला है। यह उनकी पहली गुजरती फिल्म है।
