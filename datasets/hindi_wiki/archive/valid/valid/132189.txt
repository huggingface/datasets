भारतीय आयुध निर्माणियाँ एक भव्य औद्योगिक संरचना हैं जो रक्षा मंत्रालय के रक्षा उत्पादन विभाग के अंतर्गत कार्य करती हैं। भारतीय आयुध निर्माणियाँ जिसका मुख्यालय कोलकाता में है, वह 39 निर्माणियों, 9 प्रशिक्षण संस्थान, 3 क्षेत्रीय विपणन केन्द्र ओर 4 क्षेत्रीय संरक्षा नियंत्रणालयों का समूह है।आज आयुध निर्माणी बोर्ड भारतवर्ष में फैली 39 निर्माणियों के साथ प्रदान करता है :-
भारतवर्ष में 39 आयुध निर्माणियाँ 24 विभिन्न भौगोलिक स्थानों पर स्थित हैं। हमारी निर्माणियाँ एवं मुख्यालय विभिन्न स्थानों में कहाँ पर स्थित हैं, उन्हें मानचित्र में देख सकते हैं।
पश्चिम बंगाल 	
चण्डीगढ़ 	
40 वीं निर्माणी की स्थापना बिहार के नालंदा में हो रही है।
आयुध निर्माणियों में उत्पादित सामग्री काफी परिष्कृत एवं जटिल प्रकृति की हैं। उत्पादों की श्रेणियाँ सामान्यत: आश्चर्यजनक है, जैसा कि निम्नलिखित सूची से स्पष्ट है। हमारे उत्पाद किसी भी सशस्त्र सेना के बृहत् एवं सर्वांगपूर्ण आवश्यकता की पूर्ति करते हैं।
यहां के उत्पाद संचालन में सुरक्षित, विश्वसनीय एवं सही प्रयोग के समय प्रतिकूल परिस्थितियों में विषम जलवायु में भी समान क्षमता के साथ सुरक्षित रहेंगे। संयंत्र और प्रौद्योगिकियों का चुनाव इस तरह किया गया है कि उच्च श्रेणी की गुणता और अत्याधुनिक सी एन सी प्रौद्योगिकी का मिश्रण है। उत्पाद प्रक्रिया, अभियांत्रिकी के बड़े भाग - मेकेनिकल, इलैक्ट्रानिकल, मेटालर्जीकल, रासायनिक, टेक्सटाईल, ऑपटिक्स और इलेक्ट्रानिक्स को शामिल करती हैं।यह हमारा प्रयत्न है कि हम विश्व स्तर के उत्पादों का निर्माण सुरक्षा पहलुओं, उत्पादों एवं प्रक्रियाओं से बिना समझौता किए करें। सुरक्षा मानकों के पालन को उच्च प्राथमिकता दी जाती है एवं सुरक्षा के सिध्दांत और आपदा प्रबंधक योजना संगठन में चालू है।
भारतीय आयुध निर्माणियों के चुनिंदा ग्राहक भारतीय सशस्त्र सेनाएं हैं। सशस्त्र सेनाओं को आयुध की आपूर्ति के अतिरिक्त, आयुध निर्माणियाँ अन्य दूसरे उपभोक्ताओं की मांगों को भी पूरा करती हैं जैसे गोला बारूद, वस्त्र, बुलेट प्रुफ वाहन और सुरंग प्रतिरोधी वाहन की आपूर्ति इत्यादि। निर्यात के आयतन में वृद्धि एवं इसके कार्य विस्तार में फैलाव आयुध निर्माणियों का प्रमुख उद्देश्य रहता है।
शीर्ष बोर्ड की अध्यक्षता, अध्यक्ष के रूप में महानिदेशक आयुध निर्माणियाँ द्वारा की जाती है एवं इसमें अपर महानिदेशक पद के 9 सदस्य शामिल हैं। आयुध निर्माणियों को 5 प्रचालन प्रभाग में विभक्त किया गया है, जो मुख्य उत्पादों/प्रौद्योगिकी पर निर्भर करता है। ये निम्नरूप हैं:1. गोला बारूद एवं विस्फोटक 2. शस्त्र, वाहन एवं उपस्कर 3. सामग्री एवं घटक 4. कवचित वाहन 5. आयुध उपस्कर निर्माणी समूह 
उपर्युक्त प्रत्येक निर्माणी समूह की अध्यक्षता सदस्य/अपर महानिदेशक, आयुध निर्माणियाँ द्वारा की जाती है। अन्य चार सदस्यों पर स्टाफ प्रकार्य, यथा कार्मिक, वित्त, योजना एवं सामग्री प्रबंधन, तकनीकी सेवाएं, का उत्तरदायित्व होता है एवं वे इसका संचालन कोलकाता से करते हैं।
