0.5.5.9
इनफॉर्मऍण्टर फायरफॉक्स, सीमंकी, फ्लॉक तथा अन्य मोजिला आधारित ब्राउजरों हेतु एक मुफ्त तथा मुक्त स्रोत ऍक्सटेंशन है।
इनफॉर्मऍण्टर वेब ब्राउजर में फॉर्म फील्डों को एक क्लिक द्वारा भरने के काम आती है। यद्यपि आजकल विभिन्न वेब ब्राउजर में फॉर्म फील्डों में पूर्व में टाइप की गयी टैक्स्ट स्ट्रिंग याद रखने की सुविधा है परन्तु अक्सर कुकीज आदि के ऍक्सपायर होने या अन्य कारणों से यह ऑटोकम्पलीट सुविधा उपलब्ध नहीं होती एवं बारम्बार वे फील्ड टाइप करके डालने पड़ते हैं।
इनफॉर्मऍण्टर किसी वेब फॉर्म में हर इनपुट फील्ड के आगे एक छोटा क्लिक किये जाने वाला आइकॉन जोड़ती है जिससे आप डाले जाने वाला आइटम चुन सकते हैं। इस तरह बारम्बार टाइप किये जाने वाले फॉर्म फील्ड जैसे नाम, जन्मतिथि, प्रयोक्ता नाम, ईमेल, पता, फोन नम्बर, वेबसाइट पता आदि जैसे फील्ड एक क्लिक द्वारा इनपुट फील्ड में डाले जा सकते हैं। हाँ यह ध्यान रखा जाना चाहिये कि पासवर्ड, क्रेडिट कार्ड नम्बर जैसे फील्ड भी इसमें डाले जा सकते हैं परन्तु प्लेन टैक्स्ट में होने से उन्हें कोई भी देख सकता है। आप इसे अपनी अक्सर प्रयोग की जाने वाली जानकारी को दिखाने हेतु कॉन्फिगर कर सकते हैं जो कि फॉर्म मैन्यू में उपलब्ध होगी।
इनफॉर्मऍण्टर स्थापित करने के उपरान्त इसका चिह्न ब्राउजर के स्टेटस बार में दिखने लगेगा। उसके क्लिक करके "InFormEnter Options" चुन लें। यहाँ आप निम्न रूप से फील्ड जोड़ें -"फील्ड मान#फील्ड नाम" उदाहरण- "abc@gmail.com#email" यदि मान ही प्रदर्शित नाम रखना हो तो केवल एक बार लिखें, उदाहरण- "Wikipedia.org"
