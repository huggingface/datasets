भुवनेश्वर कुमार पूरा नाम भुवनेश्वर कुमार भारत के टेस्ट क्रिकेट, एक दिवसीय क्रिकेट और ट्वेंटी ट्वेंटी क्रिकेट तीनों फर्माट के खिलाड़ी हैं। भुवनेश्वर कुमार प्रथम श्रेणी क्रिकेट में उत्तर प्रदेश के लिए खेलते हैं। इंडियन प्रीमियर लीग में रॉयल चैलेंजर्स बैंगलुरू के लिए खेल चुके कुमार ने इस प्रतियोगिता के छठें संस्करण में पुणे वारियर्स इंडिया की टीम का प्रतिनिधित्व किया। भुवनेश्वर कुमार दाँयें हाथ की मध्यम तेज स्विंग गेंदबाज़ी करने के साथ ही मध्यक्रम में दाँयें हाथ से बल्लेबाजी भी करते हैं जो उन्हें एक हरफ़नमौला क्रिकेट खिलाड़ी बनाता है। भुवनेश्वर कुमार गेंद को विकेट के दोनों तरफ़ स्विंग करने में माहिर हैं जिसके कारण वो भारतीय क्रिकेट टीम के एक प्रमुख गेंदबाज़ हैं। उनके बिना भारतीय क्रिकेट टीम अधूरी लगती है।उत्तर प्रदेश के मेरठ जिले में जन्में भुवनेश्वर कुमार का करौली के कैमरी गाँव से भी संबंध रहा है। वर्तमान में भुवनेश्वर कुमार नादौती में रहते हैं।
भुवनेश्वर कुमार ने 17 साल की उम्र में बंगाल के खिलाफ प्रथम श्रेणी क्रिकेट जीवन का आगाज़ किया। 2008-09 के सत्र में कुमार घरेलू क्रिकेट के पहले ऐसे खिलाड़ी बन गये जिसने सचिन तेंदुलकर को प्रथम श्रेणी क्रिकेट में शून्य पर ऑउट किया। इस सत्र में अच्छे प्रदर्शन के आधार पर कुमार को आईपीएल में आरसीबी की ओर से जेस्सी राईडर के स्थान पर खेलने का करार मिल गया।
भुवनेश्वर कुमार ने अपना अंतरराष्ट्रीय क्रिकेट जीवन 2012 में भारत-पाकिस्तान के ट्वेंटी ट्वेंटी सीरिज से शुरु किया था।
इंडियन प्रीमियर लीग में रॉयल चैलेंजर्स बैंगलुरू के लिए खेल चुके कुमार ने इस प्रतियोगिता के छठें संस्करण में पुणे वारियर्स इंडिया की टीम का प्रतिनिधित्व किया। फिर आईपीएल के अगले यानि 7वें संस्करण में नई टीम सनराइजर्स हैदराबाद में शामिल हुए और तभी से उसी टीम के लिए खेलते आ रहे हें।
