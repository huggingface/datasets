इंग्लैंड के पैडिंगटन में 19 फ़रवरी 1963 को जन्मे सील हेनरी ओलुसेगुन ओलुमिदे एडिओला सेमुअल को सामान्यतः केवल "सील " के नाम से जाना जाता है। वे नाईजीरियन और ब्राजीलीयन मूल के इंग्लिश सोल तथा आर&बी गायक-गीतकार हैं। उनके नाम ओलुसेगुन का अर्थ है "गॉड इज विक्टोरियस " . सील को उनके कई अंतर्राष्ट्रीय हिट्स के लिए जाना जाता है। उनका विवाह एक जर्मन मॉडल हेदी क्लुम से हुआ है।
वे नाइजीरियन और ब्राजीलियन माता-पिता के बेटे हैं। उनके माता-पिता उनका पालन-पोषण करने में असमर्थ थे, इसलिये उन्हें गोद लिया गया। लंदन के भीतरी हिस्से में वेस्टमिंस्टर के एक जिले पैडिंगटन में उनका पालन-पोषण हुआ। उन्होंने आर्किटेक्चर में दो वर्षीय डिप्लोमा प्राप्त की और लंदन क्षेत्र में विभिन्न नौकरियाँ कीं।
यद्यपि काफी समय से उनके चेहरे के निशानों के कारण को लेकर अफवाहें फैलती रही हैं, किंतु ये निशान आदिवासियों के गोदने की रस्म या कुत्तों द्वारा काटे जाने का परिणाम नहीं हैं। सील का रूप-रंग 'डिस्कोइड ल्यूपस एरीथिमेटोसस' नामक अवस्था के लक्षणों का आदर्श उदाहरण है। सील ने साक्षात्कारों में यह बताया है कि वे इन लक्षणों से किशोरावस्था में पीड़ित हुए थे। यह वह अवस्था है जब प्रतिरक्षक कोशिकाएं शरीर के विभिन्न ऊतकों पर हमला करती हैं। डी॰एल॰ई॰ आमतौर पर युवा लोगों को प्रभावित करता है। त्वचा में, विशेषकर शरीर के खुले भागों में, तीव्र सूजन विकसित होती है। और यदि धूप से बचाव और सूजन-रोधी दवाओं के साथ तत्काल उपचार शुरू न किया जाये तो इसके परिणामस्वरूप त्वचा पर धब्बे हो सकते हैं। इस बीमारी ने सील के न केवल गालों पर निशान उत्पन्न किये थे, बल्कि उनकी खोपड़ी भी उल्लेखनीय रूप से प्रभावित हुई जिसके परिणामस्वरूप उनके बाल झड़ गये थे। उनकी अवस्था में काफी वर्षों से सुधार देखने को मिला है।
1980 के दशक में कुछ समय तक स्थानीय क्लब और बार में गाने के बाद वे एक ब्रिटिश फंक बैंड पुश में शामिल हो गये और उसके साथ जापान का दौरा किया। एशिया में ग्रुप से अलग होने से पहले कुछ समय के लिये वे थाईलैंड में एक ब्लूज़ बैंड में शामिल हुए और बाद में अपने दम पर संपूर्ण भारत की यात्रा की। दोस्त जूलियन बन्सटर, जो तब एक मॉडल थे, के सोफे पर सोते हुए सील इंग्लैंड लौट गये। वे कभी कभी उस से पूछते "क्या मैं अच्छा गाता हूँ?"तो उन्हें प्रायः जवाब मिलता कि अधिकांश वर्तमान कलाकारों की तुलना में उन्होंने बेहतर गाया। उन्हें पहला अवसर तब मिला जब वे निर्माता एडम्स्की से मिले। उन्हें 1990 का एक सुपर हिट गीत "द किलर" गाने को दिया गया। 
सील को सकारात्मक आलोचनायें मिलीं। एकल "क्रेजी", "फ्यूचर लव पैरेडाइज" और उनकी अपनी प्रस्तुति "किलर" ने चार्ट पर अच्छा प्रदर्शन किया। विशेष रूप से "क्रेजी" 1991 में एक अंतर्राष्ट्रीय हिट बनकर बिलबोर्ड म्यूजिक चार्ट के सातवें स्थान पर तथा ब्रिटेन में दूसरे स्थान पर पहुँचा।
अप्रैल 1992 में सील ने रॉक बैंड क्वीन के जीवित सदस्यों के साथ फ्रेडी मरकरी ट्रिब्यूट कन्सर्ट में प्रदर्शन किया। सील ने अपने ही गाये हुए 1986 के हिट गीत "हू वाँट्स टू लिव फॉरएवर" पर प्रदर्शन किया और "वी आर द चैम्पियन्स" के ऑल स्टार समापन गायन के शेष एक्ट्स में शामिल हो गये।
उनका दूसरा एल्बम भी उनके ही नाम "सील " शीर्षक से 1994 में जारी किया गया था। इस सफल एल्बम में एकल गीत "प्रेयर फॉर द डाइंग" तथा "न्यूबोर्न फ्रेन्ड" शामिल थे, जिसे बाद में वर्ष के एल्बम के लिए एक ग्रेमी नामांकन प्राप्त हुआ। "प्रेयर फॉर द डाइंग" संयुक्त राज्य अमेरिका में पॉप हिट हुआ और बिलबोर्ड चार्ट्स पर 21वें स्थान पर पहुँचा। तीसरे एकल गीत "किस फ्रॉम रोज" का प्रदर्शन शुरू में सामान्य रहा, किन्तु बाद में जब इसे "बैटमैन फॉरएवर " के साउण्डट्रैक के साथ रीमिक्स किया गया तो इसे बहुत व्यापक लोकप्रियता मिली। 1996 में "किस फ्रॉम ए रोज" ने वर्ष के रिकॉर्ड तथा वर्ष के गीत के लिए ग्रेमी पुरस्कार जीता और अमेरिका के बाजार में सील का सबसे अच्छा प्रदर्शन वाला एकल बन गया ।
1998 में अपने पिछले एल्बम की रिलीज के बाद, सील ने "ह्यूमन बींग" रिलीज किया। यह एल्बम उस समय का है जब उनके जीवन में काफी उथल-पुथल चल रही थी; निर्माता होर्न से वे अलग हुए तथा बाद में सुलह हो गयी और साथ ही जेड॰टी॰टी॰ रिकॉर्ड्स से भी वे अलग हुए और 1997 में वार्नर ब्रदर्स रिकॉर्ड्स के साथ उनका अनुबंध हुआ। रिकॉर्ड की रिलीज पर इसकी काफी आलोचना हुई। हालाँकि, इसकी रिलीज की तारीख के दो महीने बाद ही आर॰आई॰ए॰ए॰ द्वारा इसे गोल्ड प्रमाणीकरण दिया गया। इस एल्बम में तीन एकल गीत थे "ह्यूमन बींग", "लेटेस्ट क्रेज" और "लॉस्ट माई फेथ"।
2001 में प्रशंसक "टुगेदरलैंड " नामक नये एल्बम के आगमन की प्रतीक्षा कर रहे थे। हालाँकि, निर्माण-पश्चात की लंबी अवधि के बाद एल्बम को रद्द कर दिया गया। इसका आधिकारिक कारण यह था कि सील के अनुसार यह वांछित स्तर का नहीं था, हालाँकि दूसरी रिपोर्ट इसके विपरीत यह कहती है कि निर्माताओं ने यह अनुभव किया कि यह एल्बम वाणिज्यिक रूप से सफल नहीं होगा, अतः कंपनी द्वारा इसे अस्वीकार कर दिया गया। फिर भी, इस एल्बम से एक एकल गीत जारी किया गया था। "दिस कुड बी हैवन" अमेरिका में जारी किया गया था और द फैमिली मैन के साउंडट्रैक में इसे शामिल किया गया। दिसंबर 2006 के बाद सील ने संकेत दिया है उनकी योजना कि "टुगेदरलैंड " से गीतों को एक-एक कर अलग करके उन्हें स्ट्रीमिंग डाउनलोड के लिए उपलब्ध कराया जाये।इस बीच, 2002 में सील ने सह-गीतकार के रूप में हिट एकल "माई विजन" लिखा तथा उसे आवाज भी दी। उसी अवधि के दौरान उन्होंने फ्रेंच आइकन मायलीन फार्मर के साथ एक सफल युगल गीत "लेस मोट्स" भी रिकॉर्ड किया।
2003 में सील ने अपना चौथा एल्बम भी, ऑस्ट्रेलिया को छोड़कर जहाँ यह "सील IV " के नाम से जारी हुआ, अपने ही नाम से "सील" जारी किया। हालाँकि, इसकी बिक्री पहले दो एल्बम की तरह नहीं हुई, फिर भी इस एल्बम की रिलीज ने सील को संयुक्त राज्य अमेरिका तथा महाद्वीपीय यूरोप में लोगों की नजरों में वापस ला दिया। इस एल्बम में एकल गीत "वेटिंग फॉर यू", "गेट इट टुगेदर" और "लव्स डिवाइन" शामिल थे ।
2004 में बेकारक/डेविड के क्लासिक गीत "वॉक ऑन बाय" तथा ईको एंड बनीमेन के गीत "लिप्स लाइक शुगर" के कवर सहित "सील: बेस्ट 1991 -2004" शीर्षक से सबसे बड़े हिट गीतों के एक एल्बम को जारी किया गया। एल्बम का एक ऐसा भी संस्करण उपलब्ध था जिसमें सील के कुछ हिट गीतों के ध्वनिक संस्करणों की एक अतिरिक्त सीडी को शामिल किया गया था।
2004 में सील ने पेरिस, फ्रांस के ओलंपिया थिएटर में शो के प्रदर्शन भी किये। 6 जुलाई 2004 के शो को रिकॉर्ड किया गया और लगभग एक वर्ष बाद उसे "लाइव इन पेरिस " शीर्षक के साथ सीडी/डीवीडी पैकेज के रूप में रिलीज किया गया।
जून 2005 में सील ने एक विशेष कॉन्सर्ट को रिकॉर्ड किया जिसे बाद में 2006 में "वन नाइट टू रिमेम्बर " शीर्षक से सीडी / डीवीडी संयोजन के रूप में रिलीज किया गया। डीवीडी में लाइव प्रदर्शन के अतिरिक्त एक विशेष वृत्तचित्र "द मेकिंग ऑफ" भी शामिल है। डसेलडोर्फ, जर्मनी की एक ऐतिहासिक स्टील मिल एल्टेस केसेलहाउस में रिकॉर्ड किये गये इस प्रदर्शन में, सील के द्वारा विशिष्ट श्रोताओं के लिये, पहले जर्मन में फिर अंग्रेजी में गाये गये, ब्रह्म के गीत "लुलाबी " के विशेष संस्करण को शामिल किया गया है। पहले की रिकॉर्डिंग में सील का बैंड गाने में उनका साथ देता था, लेकिन इस बार एक पूर्ण ऑर्केस्ट्रा तथा 52 संगीतकारों की गायक मंडली ने उनका साथ दिया।
"सिस्टम " को 12 नवम्बर 2007 को ब्रिटेन में तथा 13 नवम्बर 2007 को अमेरिका में जारी किया गया। सील एल्बम का वर्णन करते हुए कहते हैं कि यह अधिक नृत्योन्मुख है, जाहिरा तौर पर यह उनके पहले एल्बम के मूल की ओर वापसी है। "वेडिंग डे" शीर्षक वाले ट्रैक पर, सील ने अपनी मॉडल पत्नी हीदी क्लुम के साथ एक युगल गीत गाया है। एल्बम का पहला एकल गीत "अमेजिंग" 25 सितम्बर 2007 को रिलीज किया गया और इसे 2007 के 50वें वार्षिक ग्रैमी पुरस्कार में "सर्वश्रेष्ठ पॉप गायन प्रदर्शन" के लिए नामांकित किया गया। 
2007 में सील ने रॉयल वैरायटी कार्यक्रम में "अमेजिंग" तथा बीटल्स के "लुसी इन द स्काय विद डायमंड्स" का प्रदर्शन किया"।
सील ने दिसम्बर में '2007 विक्टोरिया'ज सीक्रेट फैशन शो' में भी "अमेजिंग" का प्रदर्शन किया तथा साथ ही साथ युगल गीत "वेडिंग डे" का अपनी पत्नी के साथ प्रदर्शन किया। 2007 विक्टोरिया'ज सीक्रेट फैशन शो में प्रदर्शन करने वाले अन्य कलाकारों में 'स्पाइस गर्ल्स' और 'विलियम ऑफ ब्लैक आईड पीज' शामिल हैं। उन्होंने अमेरिकन आइडल सीजन 7 के समापन कार्यक्रम में तीसरे स्थान के प्रतियोगी सायशा मरकाडो के साथ गाया।
सील का छठा स्टूडियो एल्बम "सोल " 11 नवम्बर 2008को संयुक्त राज्य अमेरिका में तथा 3 नवम्बर 2008 को अंतर्राष्ट्रीय स्तर पर रिलीज किया गया। इस एल्बम में डेविड फोस्टर द्वारा निर्मित ग्यारह सोल क्लासिक गीत हैं।प्रथम एकल गीत, सैम कुक के कवर "ए चेंज इज गोन्ना कम" का वीडियो उनके आधिकारिक यूट्यूब पृष्ठ पर उपलब्ध है। इसके अलावा वे 'ड्यूशलैंड सुश्ट डेन सुपरस्टार' पर शीर्ष 9 प्रतियोगियों का मार्गदर्शन करेंगे तथा एल्बम से अपने एक गीत पर प्रदर्शन भी करेंगे।
सील ने जर्मनी के टीवी शो 'ड्यूसलैंड सुश्ट डेन सुपरस्टार' के प्रतिभागियों को फरवरी / मार्च, 2009 में प्रशिक्षण दिया। 
4 दिसम्बर 2009 को "हिट्स " शीर्षक से एक संकलन एल्बम जारी किया गया था जिसमें दो नये गीत "आई एम योर मैन" तथा "थैंक यू" शामिल थे।
सील की आधिकारिक वेबसाइट से प्राप्त जानकारी के अनुसार वे वर्तमान में अपने सातवें स्टूडियो एल्बम "कमिटमेंट " की रिकॉर्डिंग कर रहे हैं। यह एल्बम 28 सितम्बर 2010 को अमेरिका में तथा 20 सितम्बर को अंतरराष्ट्रीय स्तर पर रिलीज किया जायेगा।
सील की जर्मन मॉडल हीदी क्लुम से मुलाकात सबसे पहले 2003 की गर्मियों में हुई - कुछ ही समय बाद हीदी ने अपनी गर्भावस्था की और फिर इतालवी रेनो फार्मूला वन टीम के निदेशक फ्लेविओ ब्राइटोर के साथ संबंध समाप्त करने की घोषणा की।
सील ने 23 दिसम्बर 2004 को व्हिसलर, ब्रिटिश कोलंबिया में एक ग्लेशियर पर 14000 फुट की ऊँचाई पर उनके द्वारा बनाये गए एक इग्लू में क्लुम के सामने विवाह का प्रस्ताव रखा। 10 मई 2005 को मेक्सिको के कोस्टा कैरेस में सील के घर के पास, समुद्र तट पर इस जोड़े ने विवाह किया। सील के करीबी मित्र रॉबिन दोहर्ती ने वरपक्ष के मुखिया की भूमिका निभाई।
हर साल क्लुम और सील अपनी शादी की सालगिरह पर समय निकाल कर, अपने करीबी दोस्तों और परिवार के साथ अपनी शादी की कसमों को ताजा करते हैं। इस कसमों के नवीनीकरण के बारे में सील कहते हैं-
"हर साल, हीदी और मैं दोबारा शादी करते हैं। यह एक बड़ी पार्टी होती है, लेकिन एक घंटे के लिए, हम अपने अपने दम पर एक निजी समुद्र तट पर जाते हैं। हम बच्चों के साथ वहाँ बैठते हैं और जैसे ही सूर्य अस्त होता है, हम एक दूसरे के लिए कसमें पढ़ते हैं। हमारे लिए यह एक बहुत ही विशेष क्षण है। "
क्लुम ने 5 मई 2004 को न्यूयॉर्क शहर में, सील की उपस्थिति में ब्राइटोर की पुत्री, हेलन लेनी बुशोवन क्लुम को जन्म दिया। क्लुम के अनुसार ब्राइटोर का लेनी के जीवन में कोई दखल नहीं है और क्लुम ने जोर देकर कहा है कि "सील" लेनी के पिता हैं। केवल सील ही उसके पिता हैं और उन्होंने लेनी से दूरी बनाये रखने और उसके जीवन में रुकावट नहीं डालने के लिये ब्राइटोर की प्रशंसा की है। 2009 के अंत में, सील ने आधिकारिक तौर पर लेनी को अपनाया लिया और उसका अंतिम नाम बदलकर सैमुएल हो गया। इस जोड़े के तीन बच्चे हैं- हेनरी गुंठर एडिओला दश्तू सैमुएल, जोहान रिले फ्योडोर ताइवो सैमुएल और ल्यू सुलोला सैमुएल 2009)।
11 जून 2009 को, अपने नए एल्बम "सोल" के साथ दौरे के दौरान सील ने बताया, "मेरी शादी को छोड़ कर किसी अन्य बात के लिये पत्रिकाओं और समाचार पत्रों में आना अच्छा लगता है।" उन्होंने कहा कि उनकी शादी उनका ध्यान तो हटा सकती है, लेकिन संगीत बनाने के उनके शौक, जिसे वे प्रेम करते हैं, में कोई कमी नहीं ला सकती।
शादी के पाँच साल बाद, अक्टूबर 5, 2009 को हीदी क्लुम ने अपना नाम बदल कर हीदी सैमुएल करने के लिए याचिका दायर की।
सील और उनकी पत्नी हीदी क्लुम ने जून 2010 में घोषणा की कि सील के ही एक गीत के नाम पर, "लव्स डिवाइन " शीर्षक से जीवनकाल पर एक रियलिटी सीरीज बनाने जा रहे हैं।

साँचा:Seal 
