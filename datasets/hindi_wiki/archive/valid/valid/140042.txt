शिकोमोर भाषा कोमोरोस में व्यापक रूप से प्रयुक्त होने वाली भाषा है। यह स्वाहीली बोलियों का एक समूह है लेकिन इसपर अरबी भाषा का प्रभाव मानक स्वाहीली से कहीं अधिक है। प्रत्येक द्वीप की अपनी बोली है; जैसे अंजोउन की शिन्दज़ुआनी, मोहेली की शिम्वाली, मायोत की शिमाओरे और ग्रान्द कोमोरे की शिंगाज़िजा। 1992 तक इसकी कोई लिपि नहीं थी, लेकिन अरबी और लातिन दोनों लिपियाँ उपयोग में थीं।
शिमासिवा, शिकोमोर भाषा का एक और नाम है, जिसका अर्थ है "द्वीपों की भाषा"। यह यहाँ के राष्ट्रगान उद्ज़िमा वा या मासिवा की भाषा है।
