जॉन क्लेटॉन मेयर एक अमेरिकी संगीतज्ञ है। ये कन्नेकटिकट के ब्रिजपोर्ट में पले बढ़े और बोस्टन के बर्कली कॉलेज ऑफ़ म्युज़िक में संगीत की शिक्षा पाई. तत्पश्चात सन 1997 में जॉर्जिया के अटलांटा शहर में स्थानांतरित हो गए, जहां इन्होनें अपनी हुनर को मांजा-संवारा और ख्याति अर्जित की. उनके पहले दो स्टूडियो एल्बम, रूम फॉर स्क्वायर्स और हेवियर थिंग्स ने मल्टी-प्लैटिनम का दर्जा प्राप्त करते हुए व्यावसायिक स्तर पर अच्छी कमाई की. सन 2003 में उन्होंने "यॉर बॉडी इज अ वंडरलैंड" के लिए बेस्ट मेल पॉप वोकल परफॉरमेन्स ग्रैमी अवार्ड जीता.
मेयर ने ध्वनिक रॉक प्रदर्शन से अपने करियर की शुरुआत की. लेकिन धीरे-धीरे सन 2005 में ब्लूज़ जेनर के प्रसिद्ध कलाकारों जैसे कि बी.बी.किंग, बडी गाइ तथा एरिक क्लैप्टन के साथ कार्य करते हुए, तथा जॉन मेयर त्रयी का गठन कर, ब्लूज़ संगीत शैली की दिशा में संक्रमित होने लगे. ब्लूज़ संगीत शैली का सुर का प्रभाव उनके एलबम कंटिन्नम पर सुना जा सकता है, जो सितम्बर,2006 में रिलीज किया गया। सन 2007 के 49वें वार्षिक ग्रैमी अवार्ड में मेयर ने कंटिन्नम के लिए बेस्ट पॉप वोकल एल्बम तथा "वेटिंग ऑन द वर्ल्ड टू चेंज" के लिए बेस्ट मेल पॉप वोकल परफॉरमेन्स के ख़िताब जीते. नवम्बर 2009 में उन्होंने अपना चौथा स्टूडियो एल्बम, बैटल स्टडीज़ रिलीज़ किया।
मेयर के कैरियर का विस्तार कॉमिडी, डिज़ाइन और लेखन जैसी कलाओं तक रहा; उन्होंने कई पत्रिकाओं के लिए छोटी-छोटी रचनाएं लिखीं हैं, जिनमें उन्होंने एस्क्वायर के लिए विशेष रूप से लिखा. "बैक टू यु" कोष के माध्यम से वे परोपकारी गतिविधियों में भी शामिल हैं। कई नामी-गरामी आकर्षक रोमांटिक संबंधों और मीडिया के साथ उनकी गतिविधियों ने उन्हें अखबारी सुर्खियां प्रदान की जिसकी शुरुआत सन 2006 में हुई.
मेयर का जन्म 16 अक्टूबर 1977 को अंग्रेज़ी की अध्यापिका मार्गरेट और हाई स्कूल के प्रिंसिपल रिचर्ड से कन्नेकटिकट के ब्रिजपोर्ट शहर में हुआ था। अपने माता-पिता की तीन संतानों में वे दूसरी संतान थे जिनकी परवरिश कन्नेकटिकट के फेयरफिल्ड में हुई. पिता की ओर से मेयर यहूदी हैं और उनका कहना है कि "यहूदी धर्म से उनका नाता है". फेयरफिल्ड में बड़े होते हुए उनकी मित्रता भविष्य के टेनिस स्टार जेम्स ब्लैक के साथ हो गई। उन्होंने भूतपूर्व फेयरफिल्ड हाई स्कूल में दाखिला ले लिया, हालांकि अपने किशोरावस्था के वर्षों में उन्होंने नॉरवॉक स्थित ब्रायन मैकमोहन हाई स्कूल के सेंटर फॉर ग्लोबल स्टडीज में दाखिला लिया था। लेट नाइट विथ कोनेन ओ' ब्रायन के एक प्रदर्शन के दौरान उपस्थिति में, मेयर ने कहा कि छोटी-मोटी सफलता के साथ उनहोंने मिड्स स्कूल में थोड़ी देर के लिए क्लैरिनेट बजायी थी। बैक टू द फ्यूचर में मार्टि माइकफ्लाई के रूप में माइकल जे फ़ॉक्स के गिटार प्रदर्शन को देखकर, मेयर उस वाद्ययंत्र के प्रति मोहित हो गए और जब वे 13 साल के हुए, तब उनके पिता ने उनके लिए किराए पर एक यंत्र ला दिया था।
शीघ्र ही, एक पड़ोसी ने उन्हें एक स्टीव रे वॉन का एक कैसेट लाकर दिया जिसने मेयर के दिल में ब्लूज़ के प्रति गहन लगाव पैदा कर दिया.a मेयर ने एक स्थानीय गिटार के दुकानदार से सबक लेना शुरू कर दिया और शीघ्र ही इस वाद्ययंत्र के बजाने की कला को आत्मसात कर लिया। उनका यह एकचित्त लगन लगन उनके माता-पिता के लिए चिंता का विषय बन गया और वे उन्हें लेकर एक मनोचिकित्सक के पास दो बार गए - लेकिन मेयर इस बात के प्रति दृढ प्रतिज्ञ थे कि वे बिलकुल ठीक-ठाक हैं। दो वर्षों के संगीत अभ्यास के बाद, उन्होंने ब्लूज़ की मधुशालाओं तथा उस क्षेत्र विभिन्न स्थानों पर भी बजाना शुरू किया, जबकि वे अभी भी हाई स्कूल में अध्ययन-रत थे। एकल प्रदर्शन के अलावा, वे एक बैंड के सदस्य भी थे जिसका नाम था विल्लानोवा जंक्शन, जिसमें टिम प्रोकस्स्नी, जो बेलेजने तथा रिच वूल्फ़ भी शामिल थे। अपने संगीत को आगे बढ़ने के लिए मेयर ने कभी-कभी कॉलेज में अनुपस्थित रहने के बारे में सोच लिया, लेकिन उनके माता-पिता की अस्वीकृति ने उन्हें ऐसा करने से रोक लिया।
जब मेयर सत्रह साल के थे, वे हृदय अतालता रोग से आक्रांत हो गए और उन्हें एक सप्ताह के लिए अस्पताल में भर्ती होना पड़ा. इस घटना पर अपनी प्रतिक्रिया व्यक्त करते हुए मेयर ने कहा है, "यह वह पल था जब मेरे अंदर एक गीतकार का जन्म हुआ" और उन्होंने अस्पताल से घर लौटने पर उसी रात को अपना पहला गीत रचा। उसके कुछ दिनों बाद शीघ्र ही, वे आतंक के आक्रमण से पीड़ित होने लगे और किसी मानसिक संस्था में भर्ती हो जाने के भय के पलों में जीने लगे. वे मानसिक अवसाद के ऐसे प्रकरणों को अवसाद प्रतिरोधी दवाइयों का सेवन करते हुए लगातार अपने आपको संभालते रहे. मेयर का कहना है कि उनके माता-पिता के विवाह की झगड़ालू प्रवृत्ति ने उन्हें "उनसे ओझल कर दिया और मैंने अपनी ही एक ऎसी दुनिया बना ली जिसमें मेरी आस्था बनी रहे." स्नातक-स्तर तक की पढ़ाई के बाद एक गैस स्टेशन पर वे पंद्रह महीनों तक काम करते रहे, जबतक कि उन्होंने इतना अधिक धन कमा नहीं लिया कि वे 1996 स्टीव रे वॉन सिग्नेचर स्ट्रेटोकास्टर खरीद सकें.
जॉन मेयर ने उन्नीस वर्ष की उम्र में मैसाचुसेट्स के बॉस्टन शहर में बर्कली कॉलेज ऑफ़ म्युज़िक में दाखिला लिया। हालांकि वे अपने कॉलेज के दोस्त और अटलांटा, जॉर्जिया निवासी, क्ले कुक के आग्रह पर दो सत्रों के बाद अटलांटा रवाना हो गए। अटलांटा में उन दोनों ने मिलकर दो सदस्यों वाला लो फाइ मास्टर्स नाम से एक बैंड बनाया और स्थानीय कहवा घरों तथा, पड़ोस के क्लबों जैसे एड्डी'ज़ एटिक में अपना प्रदर्शन प्रारंभ कर दिया. कुक के कथानानुसार मेयर की पॉप संगीत की ओर उन्मुखता के कारण वे संगीत भिन्नताओं का अनुभव पाने लगे. परिणामस्वरूप दोनों अलग हो गए और मेयर अपने एकल करियर की दिशा में अग्रसर हो गए।
स्थानीय निर्माता और इंजीनियर ग्लेन मैतुल्लो के सहयोग से, मेयर ने स्वतंत्र EP इनसाइड वौंट्स आउट रिकॉर्ड कराया. कुक ने EP के कई गीतों का सह-लेखन किया जिसमें मेयर का पहला वाणिज्यिक एकल प्रसारण, "नो सच थिंग" भी शामिल था। इस EP में मेयर के मुख्य कंठ-स्वर और गिटार पर धुन के साथ आठ गाने शामिल थे। हालांकि, मेयर ने केवल "कमफॉरटेबल" के गीत में ही अपने कंठ-स्वर का ही योगदान दिया. "बैक टू यु" के आरंभिक संगीत के लिए एक पुरे बैंड की सूची बनाई गई, जिसमें बेस गिटार EP के सह-निर्माता डेविड "डेली ला" लाब्रुयर भी शामिल थे। तब मेयर और ला ब्रुयर ने मिलकर पूरे जॉर्जिया और नजदीकी राज्यों में प्रदर्शन करना प्रारंभ कर दिया.
मेयर की प्रतिष्ठा बढ़ने लगी और मार्च 2000 के साउथ बाइ साउथवेस्ट में प्रदर्शन ने उनके प्रति "लॉन्च" लेबल, अवेयर अवार्ड्स का ध्यान आकृष्ट किया। अवेयर फेस्टिवल के संगीत समारोह में उन्हें शामिल किए जाने के बाद तथा उनके गानों को सन 2001 के आरंभ में अवेयर के संकलनों में संग्रहीत किए जाने के बाद अवेयर ने मेयर का रूम फॉर स्क्वायर्स शीर्षक से केवल इंटरनेट एल्बम रिलीज़ किया। उसी वक्त के दौरान, अवेयर ने कोलंबिया रिकॉर्ड्स के साथ एक समझौते पर हस्ताक्षर किया, जिसने कोलंबिया को अवेयर कलाकारों में से चुनने की प्राथमिकता प्रदान की और इसीलिए उसी वर्ष सितम्बर के महीने में, कोलंबिया ने रूम फॉर स्क्वायर्स का रिमेक्स रिलीज़ किया। प्रमुख लेबल के "प्रवेशांक" के एक अंश के रूप में, एल्बम की कलात्मक सज्जा को नवीनता प्रदान की गई, एवं "3x5" ट्रैक को सम्मिलित किया गया। पुनः रिलीज़ में उसके इंडी रॉक एल्बम इनसाइड वौंट्स आउट के प्रथम संपादित स्टूडियो संस्करण भी शामिल थे।
सन 2002 के अंत तक, रूम फॉर स्क्वायर्स से कई रेडियो हिट गाने निकले, जिनमें "नो सच थिंग", "यॉर बॉडी इज़ अ वंडरलैंड" और अंत में "व्हाई जॉर्जिया" भी शामिल हैं। सन 2003 में, मेयर ने "यॉर बॉडी इज़ अ वंडरलैंड" के लिए सर्वोत्तम पुरुष पॉप गायन प्रदर्शन का ग्रैमी पुरूस्कार जीता. अपने स्वीकृति अभिभाषण में उन्होंने चर्चा करते हुए कहा, "यह बहुत ही तेज है और मैं वादा करता हूं कि इसे जरुर पकड़ लूंगा." उन्होंने अपने बारे में व्यंग्यात्मक ढंग से कहा कि अभी तो वे सोलह के ही हैं, यह एक ऎसी टिप्पणी थी जिसका लोगों ने उस वक्त उनकी उम्र सिर्फ सोलह की होने का गलत अर्थ लगाया.
सन 2003 में, मेयर ने अलबामा, बर्मिंघम में हुए एक संगीत समारोह के सीधे प्रसारण की एनी गिवेंन थर्सडे शीर्षक CD और DVD रिलीज़ की. इस संगीत समारोह में ऐसे कुछ ऐसे गाने प्रदर्शित किए गए जो पहले रिकॉर्ड नहीं किए गए थे, जैसे कि "मैन ऑन द साइड" तथा "सम्थिंग्स मिसिंग" जो बाद में हेवियर थिंग्स में प्रदर्शित हुए. इस संगीत समारोह में "कवर्ड इन रेन को भी शामिल किया गया". साथ ही साथ पेश किए जाने वाले DVD के वृत्तचित्र के अनुसार यह गाना "सिटी लव" के गाने का "द्वित्तीय भाग" हैं, जिसमें "कवर्ड इन रेन" की पंक्तियां भी शामिल हैं। वाणिज्यिक स्तर पर यह एल्बम तेजी से बिलबोर्ड 200 के चार्ट पर सत्रहवें पायदान की ऊंचाई पर पहुंच गया। उनकी CD/DVD को उन आलोचकों से रुढ़िवादी पर समनुरूप अनुकूल प्रशंसा मिली जो उनके पॉप की आदर्श प्रतिमूर्ति तथा कुशल गिटार वादक की उभरती हुई प्रतिभा के बीच विभाजित थे। एरिक क्रावफोर्ड ने पूछा, "क्या वे केवल उदाहरणीय उत्कृष्ट गिटार वादक ही नहीं लगते, जब वे स्टीव रे वॉन के 'लेन्नी' एक कवर बजाते हैं, अथवा क्या वे केवल नवयुवकों की आदर्श प्रतिमूर्ति नहीं लगते जब यौवन की दहलीज़ पर कदम रखने वाली तरुणिया "यॉर बॉडी इज़ अ वंडरलैंड" के बजाने के बाद चीखती-चिल्लाती और किलकारियां मारती हैं।
मेयर का दूसरा एल्बम हेवियर थिंग्स सन 2003 में रिलीज़ किया गया जिसकी आमतौर पर अनुकूल समीक्षा हुई. रॉलिंग स्टोन, ऑलम्यूजिक और ब्लेंडर हालांकि सभी के बारे में आरक्षित ही सही लेकिन सकारात्मक प्रतिपुष्टि मिलीं. पॉपमैटर्स पत्रिका ने कहा कि, "जितनी कोई धारणा कर सकता है, उतनी खामियां इसमें नहीं हैं।" व्यावसायिक स्तर पर यह एल्बम सफल रहा और जबकि रूम फॉर स्क्वायर्स जितनी इसकी बिक्री नहीं हुई, फिर भी यह अमेरिका के बिलबोर्ड 200 के चार्ट में नंबर वन की ऊंचाई पर पहुंच गया। मेयर ने अपने एकल डॉटर्स के गानों के लिए नंबर वन की ख्याति अर्जित तो की ही साथ ही साथ 2005 के ग्रैमी में अपने साथी दावेदारों एलिसिया कीज़ और कान्ये वेस्ट को पीछे छोड़ते हुए साँग ऑफ़ द इयर का खिताब जीता. उन्होंने इस पुरस्कार को अपनी दादी मां, ऐनी हॉफमेन को समर्पित किया, जिनका स्वर्गवास मई 2004 में हो गया। उन्होंने सर्वोत्तम पुरुष पॉप गायन प्रदर्शन का खिताब भी पुरस्कार के अन्य दावेदारों एल्विस कॉसटेलो, प्रिंस एवं सील को हराकर जीता. 9 फ़रवरी 2009 को द एलेन डी जेनर्स शो के एक साक्षात्कार में, मेयर ने कहा कि उन्होंने सोचा था कि साँग ऑफ़ द इयर के लिए ग्रैमी नहीं जीतना चाहिए था क्योंकि उनके ख्याल से एलिसिया कीज़ का इफ आइ ऐन्ट गॉट यू बेहतर गीत था। इस कारण उन्होंने ग्रेमी के ऊपर का आधा हिस्सा हटा कर कीज़ को दे दिया और नीचे का हिस्सा अपने लिए रखा. सन 2006 में, 37वें वार्षिक के गीतकारों के हॉल ऑफ़ फेम इन्डक्शन अवार्ड समारोह में मेयर को हाल डेविड स्टारलाइट पुरस्कार से नवाज़ा गया।
मेयर ने पुनः सन 2004 में किए गए अमेरिकी दौरे के सात रातों के संगीत समारोहों के कार्यक्रमों के सीधे प्रसारणों को रिकॉर्ड किया। ऐज़/इज़ के शीर्षक से इन रिकॉर्डिंगस को आई ट्यून म्यूजिक स्टोर ने इस बात की सूचना देते हुए रिलीज़ किया कि अच्छे पलों के साथ ही गलतियों को रहने दिया गया है। कुछ महीने बाद, ऐज़/इज़ नाइट्स के गीतों को संकलित कर "सर्वोत्तम" CD तैयार की गई। इस एल्बम में मार्विन गे के गाने "इन्नर सिटी ब्लूज़ ", के पहले ही अप्रसारित कवर को शामिल किया गया, जिसमें मेयर का एकल अभिनय समर्थन जाज़ और ब्लूज़ टर्नटैब्लिस्ट, डी जे लॉजिक प्रदर्शित किए गए। ऐज़/इज़ रिलीज़ के सारे एल्बमों के कवर पर प्राणियों के मानवीकरण करने हुए मानवतारोची चित्रकारियां दर्शायी गई हैं।
प्रतिभा के प्रसार और अधिक उजागर होने के साथ ही मेयर की मांग दूसरे क्षेत्रों में भी होने लगी. स्टीव जॉब्स ने जनवरी 2004 में आयोजित ऐप्पल के वार्षिक मैकवर्ल्ड्स कॉन्फरेन्स ऐंड एक्सपो में मुख्यवक्ता के भाषण के दौरान प्रदर्शन के लिए आमंत्रित किया, तभी जॉब्स ने गैरेज बैंड के लिए सॉफ्टवेयर के अनुप्रयोग से परिचित करवाया. इस सांगीतिक प्रदर्शन से मेयर कार्यक्रम के स्थायी पहलू बनते चले गए। मैकवर्ल्ड 2007 के एक कार्यक्रम में आइफोन की घोषणा का अनुपालन करते हुए एकल प्रदर्शन के लिए वे जॉब्स के साथ मंच पर फिर से साथ हो गए। मेयर ने विज्ञापन भी किये हैं, जैसे कि बीटल्स गिटार के प्रचार-प्रसार तथा ब्लैक बेरी कर्व के लिए वोल्क्सवैगन वाणिज्यिक विज्ञापन के रूप में.
मेयर ने बड़े पैमाने पर सहयोग की दिशा में कदम बढ़ा दिए, अक्सर उन कलाकारों के साथ काम करने लगे जो उनकी शैली के नहीं थे। वे कॉमन के गाने "गो!" में दिखाई दिए. और कान्ये वेस्ट के "बिटरस्वीट पोएट्री" में दिखे.b इन सहयोगिताओं के कारण मेयर रैप हेविवेंट्स जे-जेड तथा नेली की प्रशंसा के पात्र बने. जब हिप हॉप समुदाय में उनकी मौजूदगी के बारे में पूछा गया तब मेयर ने कहा, "अभी फिलहाल केवल संगीत ही नहीं है". यही कारण है कि मेरे लिए अभी हिप हॉप वहीं है जो कभी रॉक हुआ करता था।
यह वह वक्त था जब मेयर अपनी सांगीतिक अभिरुचि में बदलाव के संकेत देने लगे, इस घोषणा के साथ कि वे "ध्वनिक संवेदनशीलता की दुकान बंद कर रहे हैं।" सन 2005 में, उन्होंने ब्लूज़ के कई कलाकारों के साथ सहयोग के सिलसिले की शुरुआत कर दी, जिनमें बड्डी गाइ, बी.बी किंग, एरिक क्लैपटोन, यहां तक कि जैज कलाकार जॉन स्कौफिल्ड भी शामिल थे। वे ऐतहासिक महान जॉज पियानोवादक हर्बी हैनकॉक के साथ दौरे पर निकल पड़े, जिसमें टेनेस्सी मैनचेस्टर में आयोजित बोन्नास संगीत समारोह में एक शो भी शामिल था। इन सहयोगों से कई कलाकारों के साथ रिकॉर्डिंग भी संभव हुई जिनमें उल्लेखनीय नामों में क्लैप्टन, गाइ, स्कोफिल्ड दैट्स व्हाट आइ से, और किंग शामिल हैं। हालांकि, मेयर ने अपनी संवेदनशील गायक-गीतकार की प्रतिष्ठा बरकरार राखी, साथ ही साथ ऊपर उल्लिखित कलाकारों साथ ही सतह जिमी हैंड्रिक्स, स्टीव रे वॉन, रॉबर्ट क्रे तथा फ्रेड्डी किंग जैसे कलाकारों से प्रभावित होकर कुशल गिटारवादक के रूप में भी अपनी पहचान बनायी.
सन 2005 के बसंत में, मेयर ने पिनो पाल्लाडिनो और ढोलकिया स्टीव जोर्डन, जिन दोनों से उनकी मुलाक़ात पिछली बार स्टूडियो सत्रों के जरिए हुई थी, के साथ मिलकर जॉन मेयर त्रयी का गठन किया इस त्रयी ने ब्लूज़ और रॉक संगीत की धुनों के संयोजन को बजाया. अक्टूबर 2005 में, इस त्रयी ने अपने सोल्ड-आउट क्लब दौरे के दौरान रॉलिंग स्टोंसका द्वार खोला और उसी नवम्बर, उन लोगों ने ट्राई! नाम से सीधा प्रसारण का एक एल्बम रिलीज़ किया। सन 2006 के मध्य में बैंड को पहली बार मौका मिला. सन 2006 में, मेयर ने त्रयी के लिए भविष्य में स्टूडियो एल्बम में एक साथ काम करने की योजना की घोषणा की.
कंटिन्नम शीर्षक से मेयर का तीसरा स्टूडियो एल्बम 12 सितम्बर 2006 को रिलीज़ हुआ जिसका निर्माण मेयर तथा स्टीव जोर्डन ने मिलकर किया। मेयर का ऐसा मानना था कि इस एल्बम का मकसद उनके पॉप संगीत सिग्नेचर के साथ ब्लूज़ की ध्वनि, लीक और संवेदनशीलता का संयोजन करना था। इसी सिलसिले में, त्रयियों ने दो ट्रैक रिकॉर्ड रिलीज़ किए - ट्राई! —द फंकी "वल्चर्स" एवं द ब्लूज़ का आकर्षण केंद्र "ग्रैविटी"— जिन्हें कंटिन्नम में शामिल कर लिया गया। मेयर ने कहा है कि उन्होंने जितने गीतों की रचना की है उनमें "ग्रेविटी" सबसे महत्वपूर्ण है।
कंटिन्नम का पहला एकल "वेटिंग ऑन द वर्ल्ड टू चेंज" था, जिसने द रॉन ऐंड द फेज़ शो से अपना श्री गणेश किया। 11 जुलाई 2006 को अपनी रिलीज़ किए जाने के बाद ही आइ ट्यून्स म्यूजिक स्टोर में एक सप्ताह में सर्वाधिक डाउनलोड किया जाने वाला यह गाना था और इसने बिलबोर्ड हॉट 100 के चार्ट पर #25वें पायदान से अपनी शुरुआत की. 23 अगस्त 2006 को, मेयर ने सम्पूर्ण एल्बम को लॉस एंजिल्स रेडियो स्टेशन पर स्टार 98.7 पर प्रत्येक ट्रैक पर अपनी कमेंट्री देते हुए शुरुआत की. दूसरे ही दिन पूर्वावलोकन की छिपी बहती अंतर्धारा के रूप में क्लिअर चैनेल म्यूजिक के वेबसाईट पर रिलीज़ किया गया। 21 सितम्बर 2006 को मेयर "वेटिंग ऑन द वर्ल्ड टू चेंज" और "स्लो डांसिंग इन अ बर्निंग रूम" में प्रदर्शन करते हुए CSI पर दिखाई दिए. टेलिविज़न सिरीज़ हाउस के "केन ऐंड एबल" एवं नंब3र्स के एपिसोड में "ग्रेविटी" गाने को विशेष रूप से दर्शाया गया। उन्होंने 22 अक्टूबर 2006 को एब्बेरोड स्टूडियो में ब्रिटिश कार्यक्रम लाइव फॉर्म एब्बे रोड के लिए एक सत्र रिकॉर्ड किया।
7 दिसम्बर 2006 को, मेयर को पांच 2007 ग्रैमिस के लिए नामांकन मिला जिनमें "एल्बम ऑफ़ द इयर" भी शामिल था। जॉन मेयर त्रयी को भी उनके एल्बम ट्राई! के लिए एक नामांकन मिला. उन्होंने "वेटिंग ऑन द वर्ल्ड टू चेंज" के गायन के लिए बेस्ट पॉप साँग तथा कंटिन्नम के लिए बेस्ट पॉप एल्बम का खिताब जीता. मेयर ने अपने एकल "वेटिंग ऑन द वर्ल्ड टू चेंज" का अपने साथी संगीतकार बेन हार्पर के गायन के संयोजन के साथ ध्वनिक संस्करण का रिमिक्स तैयार किया। कंटिन्नम की रिकॉर्डिंग की तैयारी में, मेयर ने दिग्गज संगीतकार रॉबी मैकइनटोश के साथ अपने पांच गानों की पांच डेमो ध्वनिक संस्करणों की रिकॉर्डिंग के लिए लॉस एंजिल्स में विलेज रिकॉर्डर को अनुबंधित किया था। ये रिकॉर्डिंग 12 दिसम्बर 2006 को रिलीज़ हुई एक EP का विलेज सेशंस हो गई। हमेशा की तरह मेयर ने रिलीज़ की कलाकृति पर विशेष रूप से गौर किया।
फरवरी 2007 में रॉलिंग स्टोन के कवर पर मेयर को जॉन फ्रस्सिनेट तथा डेरेक ट्रक्स के साथ विशेष रूप से दर्शाया गया। उनका नाम एक "न्यू गिटार गाइड्स" के रूप में लिया गया और कवर पर "स्लोहैण्ड जूनियर" का उपनाम दिया गया जो एरिक क्लैप्टन से संदर्भित था। इसके अतिरिक्त टाइम पत्रिका के संपादकों ने उन्हें 2007 के 100 सर्वाधिक प्रभावशाली लोगों की श्रेणी में उन्हें चुना और कलाकारों तथा मनोरंजकों में उन्हें सूचीबद्ध किया।
20 नवम्बर 2007 को, फिर से जारी किए गए कंटिन्नम को ऑनलाइन एवं स्टोरों में उपलब्ध कराया गया। इस रिलीज़ में सन 2007 के दौरे के छः गानों के सीधे प्रसारण के डिस्क को बोनस के रूप में शामिल किया गया, जिनमें से पांच कंटिन्नम से थे और एक रे चार्ल्स के गाने "आइ डोंट नीड नो डॉक्टर" का एक कवर था। उनके नए एकल, "से" भी आई ट्यून्स के माध्यम से उपलब्ध हो गया। 6 दिसम्बर 2007 को, "बिलीफ" बेस्ट मेल पॉप वोकल के 50वें ऐनुयल ग्रैमी अवार्ड में नामांकित हुआ। उन्होंने समारोह में अलिशिया कीज़ के गाने "नो वन" में उसके साथ गिटार बजाया.
फरवरी 2008 को, मेयर ने एक तीन दिवसीय कैरेबियन क्रूज समारोह का आयोजन किया जिसमें कई संगीतकारों के साथ-साथ डेविड रियान हैरिस ब्रेट डेन्नें एवं कॉल्बी कैलेट के प्रदर्शन भी शामिल थे। इस पूरे आयोजन की घटना को "द मेयरक्राफ्ट करियर" कहा गया और क्रूज़ शिप पर "कार्निवल विक्ट्री " के नाम से इसका आयोजन किया गया। साथ ही साथ लाँग बीच, कैलिफोर्निया से "मेयरक्राफ्ट करियर 2" नाम से एक क्रूज़ रवाना हुआ जिसपर 27 से 31 मार्च के बीच कार्निवल स्प्लेंडर का आयोजन किया गया।
1 जुलाई 2008 को मेयर ने निकिया थिएटर ला लाइव में 8 दिसम्बर 2007 को किए गए प्रदर्शन पर आधारित समारोह के सीधे प्रसारण को व्हेर द लाईट इज़ नाम से एक फ़िल्म रिलीज़ की. इस फ़िल्म का निर्देशन डैनी क्लीनच ने किया। इसमें एक ध्वनिक मंच और जॉन मेयर त्रयी के साथ एक मंच को विशेष रूप से दर्शाया गया है, जिसके बाद ही कंटिन्नम एल्बम से जॉन के सेट को भी फीचर किया गया। DVD और ब्लूरे बोनस सामग्रियों में मेयर के बैकस्टेज के फुटेज एवं मूलहोल्लैंड ड्राइव पर बाहर बजाने के दृश्य भी शामिल थे। 
ऑस्ट्रेलियाई कलाकार गाइ सेबस्टियन ने मेयर को अपने 2009 के एल्बम लाइक इट लाइक दैट के तीन गानों में सहयोग के लिए आमंत्रित किया। क्रॉसबाइ लौग्गिंस की 10 जुलाई 2009 को रिलीज़ की गई शुरूआती LP, टाइम टू मूव, के टाइटल ट्रैक के लिए मेयर ने भी गिटार बजाया.
7 जुलाई 2009 को, मेयर ने जैक्सन की यादगार के आयोजित श्रद्धांजलि -सभा में माइकल जैक्सन के "ह्युमन नेचर" का यांत्रिक गिटार संस्करण प्रस्तुत किया।
17 नवम्बर 2007 को, मेयर का चौथा स्टूडियो एल्बम, बैटल स्टडीज़ रिलीज़ किया गया और इसने US बिलबोर्ड 200 के एल्बम चार्ट में नंबर वन के साथ अपना शुभारंभ किया। इस एल्बम में कुल 45 मिनट में 11 गाने शामिल हैं। एल्बम के रिलीज़ होने से पहले ही इस एल्बम का पहला एकल, "हू सेज़", 24 सितम्बर 2009 को रिलीज़ किया गया और साथ-साथ इसका अनुगमन करते हुए 19 अक्टूबर को एक और एकल "हार्टब्रेक वॉरफेयर" रिलीज़ हुआ। एल्बम की व्यावसायिक सफलता के बावजूद समीक्षाएं, इसे "सर्वाधीक दुस्साहसी" कहकर उजागर कर रही थीं, जबकि दूसरों ने एल्बम को "सुरक्षित" कहा और सराहना करते हुए कहा कि "मेयर एक गायक-गीतकार के रूप में तथा शहर के एक व्यक्ति विशेष के रूप में कभी-कभी सर्वथा अलग दिखतें हैं, जैसे कि दोनों ही व्यक्तित्व ऐसा नहीं लगता कि एक ही शरीर में मौजूद हों.
सन 2002 में मेयर ने एक निर्लाभ संस्था "बैक टू यु" की शुरुआत की जो स्वास्थ्य की देखभाल, शिक्षा, कला तथा प्रतिभा के विकास के लिए कोष में धन उगाहने पर केन्द्रित था। यह संस्थान जॉन मेयर के व्यवहत विशेष वस्तुओं की जैसे कि गिटार पिक्स, टी-शर्ट्स, एवं उनके द्वारा हस्ताक्षरित CDs को मेयर की नीलामी वाले साइट पर उपलब्ध कराकर नीलामी के जरिए कोष संग्रह करता है। ये नीलामियां सफल हुईं हैं, जिसमें टिकटों की बिक्री उसके अंकित मूल्य से सत्रह गुणा अधिक के मूल्य पर हुई है।
सन 2007 के अप्रैल महीने के एक ब्लॉग की प्रविष्टि में मेयर ने एक भूमण्डलीय तापन संकट के विपरीत नाम से "अनादर काइंड ऑफ़ ग्रीन" सहायता हेतु एक नए प्रयास की घोषणा की. उनकी अंतर्दृष्टि विशेष रूप से जिस धरा में काम कर रही थी वह यह थी कि "सस्ते उत्पादों के आसान विकल्पों का इस्तेमाल प्लास्टिक के व्यवहार में कटौती करने के लिए किया जाय,"और अपने ब्लॉग के जरिए दूसरों को भी ऐसा करने के लिए उनहोंने उत्साहित किया। उन्होंने अपने दौरे के बस को भी जैव डीज़ल ईंधन में बदल दिया है। 7 जुलाई 2007 को ईस्ट रुथरफोर्ड न्यूजर्सी की लाइव अर्थ परियोजना के अचल में ही भूमण्डलीय तापन के प्रति जागरूकता के समर्थन में आयोजित संगीत रैली में भी मेयर ने हिस्सा लिया। सन 2007 की गर्मियों में, पर्यावरण की वकालत करने वाले समूह रेवर्ब ने सूचना केंद्र स्थापित किए और उनके चालक दल को दौरे की तिथियों पर ऊर्जा संरक्षण करने में मदद की.
मेयर ने अपने पूरे करियर के दौरान कई लाभकारी एवं धर्मनाथ दान हेतु रेडियो पर प्रसारण तथा टी.वी. प्रदर्शन किए हैं। वर्जीनिया तकनीकी नरसंहार की प्रतिक्रिया में, मेयर ने वर्जीनिया टेक लेन स्टेडियम में 6 सितम्बर 2007 को निःशुल्क संगीत प्रदर्शन किया। 8 दिसम्बर 2007 को, मेयर ने फर्स्ट ऐनुयल चैरिटी रिव्यू का आयोजन किया, जिसका आयोजन वे परंपरागत रूप से हर वर्ष करते रहे हैं। संगीत समारोहों से प्राप्त राशियों से जिन संस्थाओं को लाभ मिला उनमें टॉय फॉर टोट्स, इनर सिटी आर्ट्स एवं लॉस एंजिल्स मिशन शामिल हैं। पहले संगीत समारोह के CDs और DVDs दोनों ही जुलाई 2008 में "व्हेयर द लाइट इज" शीर्षक के अंतर्गत रिलीज़ किए गए। ऐसी घोषणा नहीं की गई थी कि DVD की बिक्री से प्राप्त धनराशी दानार्थ व्यय की जाएगी अथवा नहीं. मेयर ने भी तिब्बत और दलाईलामा तेनजिन गेएस्टो के समर्थन में सोंग्स फॉर में प्रदर्शन कर किसी सेलिब्रिटी की पहल प्रमाणित की. 
I'm actually into sneakers on a design level. I've got a big design thing going on in my life right now ... I love designing stuff. I mean, my biggest dream, forget Grammys, I want to be able to design an Air Max.
रॉलिंग स्टोन के एक साक्षात्कार में मेयर ने याद करते हुए कहा कि बोलम्बिया रिकॉर्ड्स के भूतपूर्व प्रधान डॉन इन्नर ने कंटिन्नम की कटु आलोचना करने के पश्चात उन्होंने कुछ समय के लिए संगीत को छोड़कर डिज़ाइन के पूर्णकालिक अध्ययन का विचार किया था। हालांकि, लंबे समय से ही अनेक रूपों में मेयर की डिज़ाइन में अभिरुचि थी। सन 2003 में, मार्टिन गिटार्स ने मेयर को अपने हस्ताक्षर मॉडल का OM-28 जॉन मेयर नाम का ध्वनिक गिटार दिया. गिटार केवल अटलांटा क्षेत्र के एक कोड 404 के अन्दर ही सीमित था। इस मॉडल के बाद ही फेंडर सिग्नेचर के दो स्ट्रैटोकास्टर इलेक्ट्रिक गिटार 2005 में रिलीज़ किए गए। एक तीसरा स्ट्रैटोकास्टर एक रेसिंग पट्टी के साथ लकड़ी के कोयले से तुषार जैसी द्यात के रंग में रंगे केवल 100 गिटारों के निर्माण के साथ सीमित रिलीज़ थी। जनवरी 2006 में, मार्टिन गिटार्स ने मार्टिन OMJM जॉन मेयर ध्वनिक गिटार रिलीज़ किया। इस गिटार का उद्देश्य मार्टिन OM-28 जॉन मेयर की कई विशेष गुणवत्ताओं का समावेश करना तो था ही, लेकिन सस्ती कीमत का लेबल भी साथ था ताकि लोग खरीदने में समर्थ हों. अगस्त 2006 में, फेंडर ने जॉन मेयर स्ट्रैटोकास्टर की सीरिज़ II का निर्माण शुरू कर दिया. नए ओलंपिक सफ़ेद रंग में हल्के हरे रंग के पिकगार्ड के साथ एवं क्रीम रंग के प्लास्टिक ने शोरलाइन गोल्ड मॉडल को स्थानांतरित कर दिया. जनवरी 2007 में, दो रॉक ने कस्टम-डिज़ाइन प्रवर्धकों पर मेयर के साथ सहयोग किया। इनमें से केवल 25 जन साधारण के लिए उपलब्ध कराए गए। जून 2007 में, "एल्बम आर्ट" गिटार रिलीज़ किया गया, जिस वाद्ययंत्र की आकृति पर कंटिन्नम का मूल भाव तो रूपांतरित था ही, जॉन मेयर के हस्ताक्षर वाले 500 फेंडर स्ट्रैटोकास्टर साइप्रेस-मिका सामान्य गिटार भी थे। सीमित संख्या में साइप्रेस मिका वाले मॉडल में INCSvsJM गिग बैग भी शामिल थे जिसे मेयर ने इनके डिजाइंस के सहयोग से तैयार किया था। इसमें कोई आश्चर्य नहीं कि मेयर गिटार के एक भावुक एवं लालायित संगहकर्ता हैं और सन 2006 में उनके संग्रह में अनुमातः 200 से अधिक गिटार थे।
गिटार के अलावा, मेयर के हस्तशिल्प में टी-शर्ट, गिटार के टोट्स तथा उनकें दिल के सबसे प्रिय, स्नीकर्स भी हैं। अगस्त 2006 में, मेयर ने JMltd आरंभ किया, जो उनकी अपनी ही थीम पर आधारित्त पोशाक-परिधान की एक कंपनी थी, जिसका डिज़ाइन जो मेयर ने स्वयं किया था। उनकें वेबसाईट के स्टोर पर ये उत्पाद मौजूदा समय में उपलब्ध हैं।
1 जून 2004 को एस्क्वायर के प्रकाशन से, मेयर ने "म्यूजिक लेसंस विथ जॉन मेयर" नाम से एक स्तंभ शुरू किया। प्रत्येक लेख में विभिन्न विषयों पर, चाहे व्यक्तिगत हो अथवा लोकप्रिय अभिरुचि के एक पाठ और उस पर उनके विचार शामिल रहते थे। अगस्त 2005 के अंक में, उन्होंने अपने लिखे अनाथ गीतों के लिए संगीत का सृजन करने के लिए पाठकों को आमंत्रित किया। बाद के जनवरी अंक में लॉस एंजिल्स की टिम फागैन को विजेता टीम घोषित किया गया।
मेयर हमेशा ऑनलाइन सक्रिय रहे हैं और वे चार ब्लॉग्स चला रहे हैं: एक है उनके आधिकारिक साइट पर, माइस्पेस पेज़, दूसरा Honeyee.com साथ ही साथ StunningNikon.com पर एक फोटो ब्लॉग. वे माइक्रो-ब्लॉगिंग साइट ट्विट्टर पर सर्वाधिक चाहे जाने वाले व्यक्तियों में एक रहे हैं, जनवरी 2010 तक जिनकें प्रशंसकों की संख्या 3 मिलियन तक पहुंच गई है। हालांकि उनके पोस्ट में अधिकांश करियर से संबंधित मामले ही होते हैं, उनमें चुटकुले, वीडियोज़, फोटो उनके विश्वास और मतामत उनकी अपनी व्यक्तिगत गतिविधियां भी शामिल हैं; हालांकि तथ्य में सभी एक दूसरे के साथ कभी-कभी परस्परव्यापी हैं। वे स्वतः ब्लॉग लिखने के लिए विख्यात हैं न कि प्रचारक के माध्यम से. 23 जनवरी 2008 को उन्होंने अपने आधिकारिक ब्लॉग में एक ग्राफिक पोस्ट किया जिसमें लिखा था "कर दिया और झाड़-पोछकर साफ़-सुथरा हो गया और अपने प्रति सचेतन हो गया और अपने काम पर पुनः लौट आया". बाद में इस उद्धरण के साथ कि संघर्ष को सैद्धांतिक अटकलबाजी में, पूर्वाग्रह में,झूठे तर्क में, गर्व में डिंग मारने में, ख़तरा है। यहां एक ही सुरक्षित संसाधन है,प्रकृति की ओर लौट जाओ..";c ब्लॉग की पिछली सारी प्रविष्टियों को मिटा दिया गया।सन 2000 साल के मध्य में, जनप्रिय मान्य कॉमेडी मेयर का छोटा-मोटा शौक बन गया। वे न्यूयॉर्क के प्रसिद्ध कॉमेडी सेलर में तथा कई दूसरी जगहों पर यदा-कदा प्रदर्शन करते रहें हैं। यद्यपि उन्होंने स्वीकार किया है की इससे उन्हें लिखने में मदद मिलती है, उन्होंने कहा कि मीडिया की बढ़ती हुई चौकसी ने उन्हें उनके कथन के प्रति अधिक सतर्क हो जाने को बाध्य कर दिया है; उन्होंने यह भी कहा है कि वे मजाकिया नहीं है।
सन 2004 में, मेयर ने VH1 के लिए आधे घंटे के एक शॉट के विशेष कार्यक्रम की मेजबानी की जिसका शीर्षक था, जॉन मेयर हैज़ अ टी.वी. शो, जिसमें उनकी कई हरकतों के साथ उन्हें भालू का सूट पहने उनके एक संगीत समारोह में जाने वाले दर्शकों को पार्किंग एरिया से बाहर गुमनाम तरीके से चिढ़ाते हुए दिखाया गया है। अमेरिकी नेटवर्क CBS ने 14 जनवरी 2009 को यह घोषणा की कि कई रंगारंग विविध शो के लिए वे मेयर के साथ बातचीत के माध्यम से तालमेल बैठा रहे हैं, जिसे विशेष अथवा नियमित सीरीज़ की तरह प्रसारित किया जा सकता है। रॉलिंग स्टोन के साथ एक साक्षात्कार में, जिसे 22 जनवरी 2010 को ऑनलाइन पोस्ट किया गया, मेयर ने इस बात की पुष्टि की कि जॉन मेयर हैज़ अ टी.वी. शो नामक कार्यक्रम पर अभी भी काम चल रहा है। उन्होंने अवधारणा के बारे में सविस्तार बताते हुए कहा कि "यह एक उच्च गुणवत्ता वाला संगीत प्रदर्शन को है, जिसकी मैं भी थोड़ी बहुत परिचालना कर सकता हूं. यह कलाकारों के एक ऐसे गढ़ के बारे में है जिसमें वे अच्छे लगते हैं।
मेयर ने वार्तालाप के शो में तथा अन्य टीवी कार्यक्रमों में कई प्रदर्शन किए हैं जिनमें सर्वाधिक उल्लेखनीय चैपेल्स शो हास्य-प्रहसन की छोटी सी नाटिका, तथा कॉनन ओ'ब्रायन के साथ लेट नाइट के अंतिम एपिसोड हैं।
मेयर ने कई संगीत मंडलियों के साथ दौरा किया है, जिनमें मरुन 5, गस्टर, होवी डे, मैट कर्नी, काउंटिंग क्रोज़, बेन फोल्ड्स, द वॉलफ्लावर्स, टेइटूर, ब्रेट डेन्नें, शेर्य्ल क्रो, कोल्बी कैलेट, वनरिपब्लिक तथा पैरमोर शामिल हैं। ' क्रो एवं मेयर, जो अभी-अभी कुछ ही दिनों पूर्व कार्स साउंडट्रैक पर एक साथ दिखाई दिए थे, अगस्त से अक्टूबर 2006 तक चलने वाले लम्बे दौरे एक साथ हेडलाइन में बने रहे. सन् 2007 में, मेयर ने यूरोप का दौरा इस उम्मीद के साथ किया कि उन्होंने जो लोकप्रियता उत्तरी अमेरिका में अर्जित की है वह विदेशों में भी प्राप्त हो. आरंभिक उत्तरी अमेरिकी कंटिन्नम दौरा 28 फ़रवरी 2007 को मैडिसन स्क्वायर गार्डन में एक शो के साथ समाप्त हो गया, यह एक ऐसा प्रदर्शन था जिसे न्यूयॉर्क पोस्ट ने "करियर को परिभाषित करता हुआ"के रूप में उल्लिखित किया है। 
मेयर अधिकतर अपने सीधे प्रसारण वाले प्रदर्शनों की ऑडियो टेपिंग की इजाजत देते हैं, एवं वे उन रिकॉर्डिंग की गैर व्यावसायिक रोजगार के लिए भी अनुमति प्रदान करते हैं। वे ऐसा इसलिए करते हैं कि वे अपने प्रशंसकों को सीधे अनुभव प्राप्त करने का अवसर प्रदान कर सकें एवं अपने प्रशंसकों के साथ बातचीत के माध्यम से सीधा संपर्क स्थापित कर सकें. 



मेयर क्राव मागा के अनुशासित शिक्षण का अनुपालन करते हैं। वे हर वर्ष एक इंटरफेस बेकिंग कंटेस्ट का आयोजन छुट्टियों के मौसम में करते हैं, जिसमें वे अपने प्रशंसकों के द्वारा वर्ष के अंत तक भेजे गए सामानों की तस्वीरों से अपनी पसंद की तस्वीरों का फैसला करते हैं।
मेयर के कई टैटू हैं। इनमें "होम" एवं "लाइफ" टैटू क्रमशः बायीं एवं दायीं बाहं पर गुदवाया हुआ है। "77" उनकी बायीं छाती पर और एक कोई जैसी मछली उनके दाहिने कंधे पर गुदवाया हुआ है। उनकी पूरी की पूरी बायीं बाहं आस्तीन के टैटू से ढकीं हुई जिसे वे धीरे-धीरे गुदवाते हुए अप्रेल 2008 में पूरा कर पाए; इसमें "SRV" शामिल हैं उनके बाएं कंधे पर, एक सजा-धजा समानांतर चतुभुर्ज उनकी बाहं की सामने वाली मांसपेशियों पर, ड्रैगन जैसा चित्र उनकी भीतरी भुजा में, तथा कई प्रकार के फूलों के डिज़ाइन भी गुदवाएं हुए हैं। सन 2003 में, उन्होंने दाहिनी कलाई पर तीन वर्गों वाला टैटू गुदवाया जिसके बारे में, उन्होंने कहा है कि, इसे भी वे धीरे-धीरे भर देंगे. सन 2010 तक दो भर चुके थे।
वे घड़ियों के उत्साही संग्रहकर्ता हैं एवं उनके पास हाजारों डॉलरों से दस गुणा अधिक कीमत की टाइम पीस हैं। मेयर के पास जूतों का भी बहुत बड़ा संग्रह है, अनुमानतः 200 से भी अधिक जोड़े जूतें हैं।
मेयर के माता-पिता के मध्य 27 मई 2009 को तलाक हो गया, यह तलाक निर्विरोधक था। तलाक के बाद, मेयर ने अपने पिता को लॉस एंजिल्स की सहायता सुविधा वाले एक केंद्र में स्थानांतरित कर दिया.
मेयर अपने समय को लॉस एंजिल्स के उपनगर में अपने आवास तथा न्यूयॉर्क सिटी के पड़ोस में सोहो में अपने अपार्टमेन्ट में रहते हुए दो हिस्सों में बिताते हैं।
सन 2002 में कुछ समय के लिए मेयर ने जेनिफर लव हेविट के साथ रूमानी रिश्ता कायम किया। हॉलीवुड लाफ फैक्टरी में मई 2006 में एक कॉमेडी दिनचर्या में उन्होंने कहा कि उन्होंने अपने शारीरिक संबंधो को विवाह तक कभी भी नहीं पहुंचाया; बाद में उन्होंने कहा कि वे अपनी अश्लील दिनचर्या के लिए उससे माफ़ी मांग चुके हैं। इसके विपरीत अफवाहों के बावजूद, मेयर ने सन 2003 में हेइदी क्लम से रूमानी रिश्ता स्थापित नहीं किया। मेयर जेसिका सिम्पसन के साथ नौ महीनों तक डेटिंग किया, जिसकी शुरुआत उन्होंने सन 2006 की मई में की थी। उसी साल अगस्त के महीनों में पीपुल पत्रिका में प्रकाशित एक लेख के साथ अफवाहें फैलाने लगीं, लेकिन जब मेयर और सिम्पसन दोनों ने एक साथ क्रिश्तिना अगुइलेरा के यहां नव वर्ष की पूर्व संध्या पर न्यूयॉर्क में नए साल की छुट्टियां मनाई तो अफवाहों में और भी सरगर्मी आ गई। जब रयान सीक्रेस्ट ने 2007 के ग्रैमी अवार्ड के रेड कार्पेट पर मेयर से, उनके सिम्पसन के साथ रिश्ते के बारे में पूछा तो मेयर ने जापानी भाषा में जवाब दिया. शुरू के कुछ परस्पर विरोधी अनुवादों के बावजूद उन्होंने कहा, "जेसिका एक प्यारी महिला है और में उसके साथ होने में खुश हूं."dसिम्पसन भी 2007 के कंटिन्नम दौरे के कुछ हिस्से में मेयर के साथ रहीं और दोनों ने ही उसी साल मार्च के महीने में एक साथ रोम की यात्रा की. हालांकि, यह जोड़ी मई 2007 में जुदा हो गई। उन्होंने सितम्बर 2007 में अभिनेत्री मिंका केली के साथ डेटिंग शुरू कर दी, लेकिन वे उसी साल के अंत तक अलग हो गए। मेयर ने अप्रैल 2008 में अभिनेत्री जेनिफर ऐनीस्टन के साथ डेटिंग शुरू की, लेकिन अगले अगस्त के महीने में ही मेयर ने यह रिश्ता तोड़ दिया. उन्होंने अक्टूबर 2008 में फिर से डेटिंग शुरू की और एक बार फिर मार्च 2009 में वे जुदा हो गए। अनेक चर्चित हस्तियों के साथ रिश्ते रखने के कारण उनकी छवि "औरतों को फंसाने वाले" के रूप में बन गई।
I am not in Us Weekly. I'd have to be going out with someone who is in there to be in there myself.
जेसिका सिम्पसन के साथ मेयर के रिश्ते में कुछ व्यक्तिगत व्यवहार में परिवर्तनॉ में समानुरूपता ने ही अखबार में उनकी नजदीकियों को बढ़ाचढ़ाकर उजागर करने में ईंधन जुगाया. पहले, मेयर ने मादक द्रव्यों के सेवन, शराब, क्लब में अड्डाबाजियां, "स्वागत-समारोहों", हस्तियों के साथ डेटिंग एवं ऐसा कुछ भी करने से इंकार करने के संकल्प की इच्छा व्यक्त की जिससे उनका ध्यान संगीत से हटे. हालांकि, साक्षात्कार में, मेयर ने प्रसंगवश अपनी उम्र के बीसवें वर्षों में चरम "चिंता के वशीभूत" हो जाने के प्रकरण का उल्लेख किया है जिसने उन्हें कम एकांतप्रियता की ओर प्रेरित किया। बाद में उन्होंने कहा कि उन्होंने महसूस किया है कि, "अगर मैं जेसिका को ज्यादा से ज्यादा बार-बार देखना चाहता हूं तो मुझे और अधिक बड़ा होना होगा," और उन्हें इस बात से डरना भी नहीं होगा कि वे बगैर गिटार के हैं। उन्होंने उसके साथ अपने रिश्ते को "यौन नापाम" का नाम दिया और कहा कि उनमे " मूल्यों को बदल" देने की शक्ति है।" वह लॉस एंजिल्स और न्यूयॉर्क के क्लबों में दिखाई देने लगे, तथा सन 2006 में रोलिंग स्टोन को दिए गए एक साक्षात्कार में उन्होंने पहली बार यह उल्लेख किया कि वे मारिजुआना का सेवन करने लगे थे। फरवरी 2009 में 81वीं अकादमी पुरस्कार में मेयर अनीस्तों के साथ जुड़ गए, जहां वह एक प्रस्तोता थी। साक्षात्कारों में, एक साक्षात्कारदाता के रूप में उनकी शैली की वजह से, उन्हें उबाऊ-बातूनी और अपने प्रति जागरूक कहा गया है। अखबार मीडिया के साथ मेयर के वार्तालापों के कारण न्यूयॉर्क में, जिम के बाहर तत्काल आयोजित एक पत्रकार सम्मेलन बुलाना पड़ा जहां उन्होंने सविस्तार समझाया कि अनीस्तों के साथ उन्होंने रिश्ता क्यों तोड़ दिया है। इसका परिणाम प्रतिकूल रहा और उनपर अपना "चेहरा छुपाने" के लिए "दुश्चरित्र नारी प्रतारक" का तोहमत लगाया गया; मेयर ने बाद में कहा, "यह मेरे जीवन के सबसे बुरे वक्तों में से एक था" और उन्होंने उसे पीड़ा पहुंचाने के लिए पूरी जिम्मेदारी अपने ऊपर ले ली. वे अब और किसी भी प्रकार के प्रेस में नहीं रहेंगे, जैसी स्वीकारोक्तियों के बावजूद, प्लेबाय पत्रिका के साथ एक साक्षात्कार में मीडिया में और ट्विट्टर पर आरोपों की झड़ी लग गयी कि वे एक महिलाओं से नफरत करने वाले, चुंबन लेकर अपने आपको पूर्व प्रेमी बतलाने वाला और एक नस्लवादी, हैं क्योंकि जेसिका सिम्पसन को उन्होंने "यौन-नापाम" के रूप में संदर्भित किया और अपने लिंग की तुलना श्वेतांग उच्च वर्ण के डेविड ड्यूक से की. ट्विट्टर के माध्यम से उन्होंने "निगर," शब्द के व्यवहार किए जाने पर यह कहते हुए माफी मांगी कि, "मुझे खेद है कि मैंने "एन" शब्द का इस्तेमाल किया था। और यह इतनी शर्म की बात है कि मैं जो कहने की कोशिश कर रहा था, वह शब्द खुद उसकी ठीक विपरीत भावना में व्यक्त हो गया, मेरे लिए ऐसा सोचना भी अभिमान की बात लगती है कि मैं उस शब्द को बौद्धिक धरातल दूं जो...भावनात्मक रूप से आवेश प्रवण है।" बाद में उन्होंने उसी रात नैशविले में आयोजित अपने एक संगीत समारोह में अपने बैंड और प्रशंसकों से माफी मांगी.

^ a: Generally, it was believed that मईer's father, a Bridgeport High School principal, had given him a tape player that happened to contain Stevie Ray Vaughan album. However, in a 2006 interview on the New Zealand show Close Up, मईer said that this wasn't true.^ b: "Bittersweet Poetry" was released in the summer of 2007 as an iTunes pre-order bonus track to the album Graduation.^ c: The quote is taken from the posthumously-published book Battle Studies by Colonel Ardant Du Picq ^ d: His actual words were: "Jessica はとても素敵な女性で、一緒に居られて最高です。" In Romanized script, he said "Jessica wa totemo suteki na josei de, issho ni irarete saikō desu."
साँचा:John मईerसाँचा:John मईer Trio
