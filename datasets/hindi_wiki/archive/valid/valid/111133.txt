अखिल विश्व गायत्री परिवार पण्डित श्रीराम शर्मा अचार्य द्वारा स्थापित हिन्दू सुधार आन्दोलन है। इसकी कार्य प्रणाली और उद्देश्य आर्य समाज से मिलते-जुलते हैं। इसकी स्थापना 1950 के दशक में हुई थी। इस संस्था ने विचार क्रान्ति अभियान, प्रज्ञा अभियान आदि चलाये जिसका उद्देश्य जनमानस में वैचारिक परिवर्तन लाकर समाज का उत्थान करना है। हम बदलेंगे, युग बदलेगा; मनुष्य भटका हुआ देवता है आदि इनके प्रमुख उद्घोष है। इस संगठन का कार्य गायत्री मंत्र की मूल भावना के अनुसार है।
