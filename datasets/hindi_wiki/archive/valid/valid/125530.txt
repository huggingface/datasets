निर्देशांक: 35°11′N 136°54′E / 35.183°N 136.900°E / 35.183; 136.900
नागोया जापान के चूबु क्षेत्र में सबसे बड़ा शहर है। यह जापान का तीसरा सबसे बड़ा निगम शहर और चौथा सबसे अधिक आबादी वाला शहरी क्षेत्र है। यह प्रशांत तट पर केंद्रीय होन्शू पर स्थित है। यह आइची प्रांत की राजधानी, और टोक्यो, ओसाका, कोबे, योकोहामा, चीबा, और किताक्यूशु के साथ जापान के प्रमुख बंदरगाहों में से एक है। यह जापान के तीसरे सबसे बड़े महानगरीय क्षेत्र का केन्द्र भी है, जिसे चुक्यो महानगरीय क्षेत्र के रूप में जाना जाता है। 2015 तक, चुक्यो महानगरीय क्षेत्र के 9.10 मिलियन लोगों में से 2.28 मिलियन लोग इस शहर में रहते थे।
नागोया बर्फिली खाड़ी के उत्तर में नोबी मैदान पर स्थित है। बाढ़ से बचने लिए शहर को पठारी क्षेत्र पर बसाया गया था। इस क्षेत्र के मैदान देश के सबसे उपजाऊ क्षेत्रों में से एक है। शहर की सीमा के साथ किसो नदी पश्चिम की ओर बहती है, और शोनी नदी उत्तर-पूर्व से आकर निशी वार्ड से खाड़ी की ओर दक्षिणी दिशा में मुड़ जाती है। मानव निर्मित होरी नदी का निर्माण 1610 में एक नहर के रूप में किया गया था। यह शोनी नदी प्रणाली के रूप में, उत्तर से दक्षिण की ओर बहती है। नदी के द्वारा दुरदराज के इलाकों तक आवागमन और व्यापार होता हैं। शहर को जापान के केंद्र में स्थिति होने से इसे आर्थिक और राजनीतिक रूप से विकसित होने में सहायता मिली हैं।
नागोया में गर्म गर्मियों और ठंडी सर्दियों के साथ एक आर्द्र उप-उष्णकटिबंधीय जलवायु है। गर्मियों में सर्दियों की अपेक्षा ज्यादा बारिश होती है, हालांकि बारिश पूरे साल होती रहती है।
1889 में किए गए सबसे प्रारंभिक जनगणना के अनुसार शहर कि आबादी 1,57,496 थी। 1934 में आबादी 10 लाख तक पहुंच गई और दिसंबर 2010 तक 2,259,993 की अनुमानित आबादी थी, जिसमें जनसंख्या घनत्व 6,923 प्रति कि.मी.2 था। इसके साथ ही दिसंबर 2010 तक अनुमानित 1,019,859 घरों कि संख्या थी। 1945 में द्वितीय विश्व युद्ध के अंत में 153,370 घरों कि संख्या में महत्वपूर्ण वृद्धि हुई।
शहर का क्षेत्रफल 326.45 वर्ग किलोमीटर है। इसकी महानगरीय क्षेत्र मी और जीफू प्रान्तों में फैली हुई है, जिसमें लगभग 90 लाख लोगों की कुल आबादी है, जोकि ओसाका और टोक्यो के बाद सबसे ज्यादा आबादी है।
नागोया, ग्रेटर नागोया का केंद्र है, जो जापान के 2003 के व्यापार अधिशेष का लगभग 70 प्रतिशत अर्जित करता है।
नागोया का मुख्य उद्योग, मोटर वाहन है। टोयोटा की लक्ज़री ब्रांड लेक्सस, डेन्सो, ऐसिन सिकी कं, टोयोटा इंडस्ट्रीज, जेटीकेटीटी और टोयोटा बोशोकू का मुख्यालय नागोया या उसके पास ही स्थित है। मित्सुबिशी मोटर्स का अनुसंधान एवं विकास विभाग नागोया के पास ओकाज़ाकी उपनगर में स्थित है।
औद्योगिकीकरण के बाद से विमानन का इतिहास ऐतिहासिक रूप से महत्वपूर्ण रहा है। युद्ध के दौरान मित्सुबिशी ए6एम ज़ीरो लड़ाकु विमान का निर्माण नागोया में ही हुआ था। अभी भी यहाँ मित्सुबिशी के कई लड़ाकु विमानों का निर्माण करता हैं। मित्सुबिशी क्षेत्रीय जेट विमान का निर्माण हवाई अड्डे से सटे कारखाने में किया जाता है। एमआरजे मित्सुबिशी हेवी इंडस्ट्रीज और टोयोटा के बीच एक साझेदारी के तौर पर बनाया गया है। इसकी की पहली उड़ान 11 नवंबर, 2015 को थी।
नागोया दुरदर्शन टॉवर
नागोया बन्दरगाह
नागोया में सर्पिल मोड टावर्स]]
रात में जेआर सेंट्रल टावर्स
नागोया कृषि केंद्र
नागोया शहर, विज्ञान संग्रहालय
शिरोटी उद्यान
अमाईक पार्क
नित्ताई जी
