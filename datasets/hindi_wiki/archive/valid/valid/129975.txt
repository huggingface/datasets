गोवा में पर्यटन के लिए बहुत कुछहै। इस ही प्रकार पर्यटकों के लिए रुकनेके अच्छे साधन है।
विश्व में प्रसिद्ध बीच रिसोर्ट में से गोवा के रिसोर्ट बहुत ही प्रसिद्ध है। इनमें से लीला रिसोर्ट मुख्य है। यह होटल गोवा के मोबोर कैविलोसम क्षेत्र में स्थित है। नदी साल पर स्थित, यह रिसोर्ट 75 एकड़ जमीन पर फैला हुआ है। पर्यटकों में लोकप्रिय होने के साथ-साथ लीला होटल का वास्तुशिल्प पुर्तगाल एवं भारतीय संस्कृति से प्रभावित होकर बनाया गया है। अन्य रिसोर्ट से भिन्न, इस होटल में मेहमानों के लिए रहने की सारी सुविधा उपलब्ध है। 185 कमरे वाले इस होटल में तीन गोल्फ कोर्स, दो टेनिस कोर्ट, व्यायाम करने की सुविधा भी है। आयुर्वेदिक केंद्र, योग, कैसिनो, बच्चों की देखभाल के लिए क्रेच एवं खेलने के लिए मनोरंजक यंत्र भी उपलब्ध है।
होटल आकर्षक ढंग से बनाया गया है एवं यह स्थान गोल्फ कोर्स की ओर झाँक रहा है। निवास कक्ष में सुंदर कलात्मक वस्तुएँ रखी गई हैं। होटल के चारों ओर गोवा एवं भारत की प्राचीन संस्कृति की प्रतिमाएँ होटल की गैलरी में सुसज्जित हैं। यह बाहर से आने वाले विदेशी पर्यटकों को न केवल एक आनंदमय निवास स्थान बल्कि भारत के ऐतिहासिक संस्कृति से परिचित कराता है।
आधुनिक उपकरणों की सुविधाओं से परिपूर्ण इस होटल में मनोरंजन की सभी सुविधाएँ उपलब्ध हैं। परिवार के साथ यदि गोवा की सैर करने यहाँ पर आए हैं। खाने के लिए परिपूर्ण एवं व्यायाम के लिए उपयुक्त स्थान है। रोजमर्रा की ज़िदगी में, थकान दूर करने के लिए यहाँ उपलब्ध साधनों का प्रयोग कर सकते है। इस होटल में व्यापारिक सम्मेलन भी आयोजित किए जाते हैं।
विभिन्न प्रकार के मन को लुभाने वाले व्यंजनों से भरपूर थाली पर्यटकों के मन को लुभाती हैं।
