दोंगहु प्राचीन चीन से उत्तर-पूर्व में बसने वाली एक मंगोल ख़ानाबदोश क़बीलों की जाति थी जिनका वर्णन सातवी शताब्दी ईसापूर्व से मिलता है। माना जाता है कि उनकी झड़पें शिओंगनु लोगों से हुई जिन्होनें 150 ईसापूर्व में उन्हें नष्ट कर दिया। आगे जाकर दोंगहु लोग वूहुआन और शिआनबेई गुटों में बंट गए। माना जाता है कि मंगोल जाति इन्ही की वंशज है।
चीनी भाषा में 'दोंग' शब्द का अर्थ 'पूर्व' और 'हु' का अर्थ 'विदेशी' या 'म्लेच्छ' होता है। दोंगहु का अर्थ है 'पूर्वी म्लेच्छ'।
