जोहोर मलेशिया का एक राज्य है। यह मलेशिया का सबसे अधिक विकसित राज्य माना जाता है। जोहोर के पड़ोस में सिंगापुर द्वीप देश है, जिस से वह जोहोर जलसन्धि द्वारा बिछड़ा हुआ है, हालाँकि आधुनिक काल में इस जलसन्धि पर एक पुल द्वारा सहज सड़क यातायात चलता है।
मलेशिया में अलग-अलग राज्यों के पुराने राजपरिवारों को संवैधानिक दर्जा मिला हुआ है। जोहोर का संवैधनिक अध्यक्ष सुल्तान कहलाता है हालाँकि इस पद के साथ कोई वास्तविक प्रशासनिक अधिकार नहीं आते। मलेशिया में कुछ राज्यों को औपचारिक अरबी भाषा के नाम भी दिये जाते हैं और जोहोर का नाम "जोहोर दार-उल-ताज़ीम" है, यानि "जोहोर, गरिमा का घर"। मलेशिया के राज्यों में अक्सर राजपरिवारों की राजधानी राज्य की प्रशासनिक राजधानी से अलग होती है और जोहोर राज्य की राजसी राजधानी मुआर है।
