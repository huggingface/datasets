डॉ लक्ष्मीशंकर मिश्र 'निशंक'  हिन्दी के साहित्यकार थे। वे 'साहित्य भूषण' के साथ ही हिन्दी संस्थान का 'भारत भारती' जैसे सर्वोच्च सम्मानों से सम्मानित थे।
श्री लक्ष्मीशंकर मिश्र का जन्म उत्तर प्रदेश के हरदोई जनपद के भगवंतनगर में हुआ था। लखनऊ विश्वविद्यालय से स्नातक करने के बाद उन्होंने आगरा विश्वविद्यालय से स्नातकोत्तर की डिग्री ली। हिन्दी में सवैया साहित्य पर उन्होंने शोध किया। इसके बाद कान्यकुब्ज डिग्री कालेज में 1979 तक उन्होंने शिक्षक के रूप में कार्य किया।
