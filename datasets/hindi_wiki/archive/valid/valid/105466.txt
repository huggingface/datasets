वो तेरी भाभी है पगले एक भारतीय हिन्दी धारावाहिक है। जिसका प्रसारण सब टीवी पर 18 जनवरी 2016 से सोमवार से शुक्रवार रात 10:30 बजे होता है। इसका निर्माण विपुल शाह ने किया है। इसमें मुख्य किरदार में अली असगर, कृष्णा गौकनी और अथर हबिब हैं।
इसमें दो लड़के एक ही लड़की से प्यार करते रहते हैं। नथू नाकाबंदी उससे मिलने के लिए अस्पताल आता है, जहाँ उसे पता चलता है कि दीया को गुंडे बदमाशों से सख्त नफरत है। ये बात जान कर नथू एक नकली मरीज के रूप में वहाँ चले जाता है। दूसरा प्रेमी रणवीर जब उस लड़की से मिलने अस्पताल आता है तो उसे भी पता चलता है कि दीया अमीर लोगों से नफरत करती है। इसके बाद रणवीर नकली डॉक्टर बन कर अस्पताल में नौकरी के लिए आ जाता है। वहीं नथू एक अनोखी बीमारी के साथ वहाँ आता है, जिसे वहाँ का कोई भी डॉक्टर समझ नहीं पाता है। तभी रणवीर भी वहाँ नौकरी के लिए आता है और वह नथू को देख कर बताता है कि उसे एक नई बीमारी है। इसके बाद नथू और रणवीर दोनों अस्पताल में अलग अलग झूठ बोल कर आ जाते हैं।
लेकिन कुछ ही दिनों के बाद उन दोनों को एक दूसरे की सच्चाई का पता चल जाता है और वे दोनों इस बात को दीया को बताने की कोशिश करते हैं और अंत में यह फैसला करते हैं कि कोई भी इस राज को दीया को नहीं बताएगा। इसके बाद वे एक दूसरे को "वो तेरी भाभी है पगले" कहते हैं।
