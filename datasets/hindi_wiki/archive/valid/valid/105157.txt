लिओन एडवर्ड पनेटा  एक अमेरिकी राजनीतिज्ञ, वकील और प्रोफेसर हैं। इन्होंने राष्ट्रपति बराक ओबामा के कार्यकाल में 2009 से 2011 तक अमेरिकी खुफिया संस्था सेंट्रल इंटेलीजेंस एजेंसी के निदेशक और 2011 से 2013 तक रक्षा सचिव की बेहद महत्वपूर्ण भूमिकाएँ निभाईं। पनेटा 1977 से 1993 तक संयुक्त राज्य अमेरिका की संसद के सदस्य रहे। 1993-94 बजट प्रबंधन कार्यालय के निदेशक और 1994 से 97 तक तत्कालीन राष्ट्रपति बिल क्लिंटन के कार्यालय के अध्यक्ष रहे। वह पनेटा स्कूल ऑफ़ पब्लिक पॉलिसी के संस्थापक हैं और सांता क्लारा विश्वविद्यालय में जन नीति के प्रोफेसर हैं।
जनवरी 2009 में, तत्कालीन राष्ट्रपति बराक ओबामा ने पनेटा को सीआईए निदेशक के पद पर नियुक्त करने की घोषणा की। अमेरिकी सीनेट ने पनेटा के नियुक्ति को फरवरी 2009 में मंजूरी दी। निदेशक पद पर अपने कार्यकाल के दौरान पनेटा ने पाकिस्तान में ओसामा बिन लादेन को मारने के लिये चलाये गये सैन्य अभियान का सफल संचालन किया।
रॉबर्ट गेट्स के पदच्युत होने के बाद 28 अप्रैल, 2011 को ओबाम ने पनेटा के रक्षा मंत्री पद पर नियुक्ति की घोषणा की। जून में सीनेट ने पनेटा को एकमत से रक्षामंत्री का पदभार दे दिया जिसे उन्होंने 1 जुलाई, 2011 को ग्रहण किया। उनके बाद 6 सितंबर, 2011 को डेविड पेट्रियस सेंट्रल इंटीलिजेंस एजेंसी के अगले निदेशक चुने गये। 
