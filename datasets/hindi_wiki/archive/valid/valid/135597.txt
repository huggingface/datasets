मिकी रूनी एक अमेरिकी फ़िल्म अभिनेता और मनोरंजनकर्त्ता थे जो अपने पूर्ण जीवनकाल में फ़िल्मों, टेलीविज़न और रंगमंच में व्यतीत किया।
उन्होंने जुवेनाइल एकेडमी अवार्ड, अकादमी मानद पुरस्कार, एमी और दो गोल्डन ग्लोब पुरस्कारों सहित विभिन्न पुरस्कार प्राप्त किये। एक बाल कलाकार के रूप में कार्य करते हुए युवावस्था में ही एंडी हार्डी का किरदार निभाने के लिए सुपरस्टार बन चुके थे। उन्होंने अपने जीवन का सबसे लम्बा समय अभिनेता के रूप में बिताया। उन्होंने 1920 के दशक से 2010 के दशक तक के 10 दसकों के 92 वर्ष सक्रिय रूप से फ़िल्म निर्माण में व्यतीत किये।
अप्रैल 2014 में उनके निधन तक रूनी मूक फ़िल्मों में काम करने वाले अन्तिम सितारों में से एक थे। 1930-1940 के दशक की विभिन्न फ़िल्मों के कलाकारों में से वो एकमात्र जीवित सदस्य थे।
रूनी का जन्म जोसेफ यूल जूनियर के रूप में न्यूयॉर्क नगर के ब्रुकलीन में हुआ। उनके पिता जौ यूल ग्लासगो, स्कॉटलैण्ड से तथा उनकी माता नेली डब्ल्यू॰ कैनसस सिटी, मिसौरी से थीं।


