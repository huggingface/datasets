श्रीवत्स गोस्वामी एक भारतीय क्रिकेट खिलाड़ी है जो एक बाएं हाथ के बल्लेबाज और विकेट-कीपर हैं। उनका जन्म कोलकाता, पश्चिम बंगाल में एक बंगाली हिंदू परिवार में हुआ था। उनके पिता का नाम प्रतिभू गोस्वामी है। इन्होंने 11 वर्ष की उम्र में ही क्रिकेट खेलना शुरू कर दिया था। इन्होंने बंगाल के लिए अंडर -19 घरेलू क्रिकेट खेला है। जनवरी, 2008 में दक्षिण अफ्रीका में अंडर -19 त्रिकोणीय श्रृंखला के दौरान, उन्होंने दक्षिण अफ्रीका के खिलाफ 97 और बांग्लादेश के खिलाफ 104 रन बनाए थे। मलेशिया में 2008 के अंडर-19 क्रिकेट विश्व कप में, उन्होंने लीग मैचों में से एक में 58 और न्यूजीलैंड के खिलाफ सेमीफाइनल में 51 रन बनाए थे।
ये इंडियन प्रीमियर लीग में रॉयल चैलेंजर्स बैंगलोर, कोलकाता नाइट राइडर्स, राजस्थान रॉयल्स के लिए खेल चुके है। जबकि जनवरी 2018 में 2018 इंडियन प्रीमियर लीग की नीलामी में इन्हें सनराइजर्स हैदराबाद ने 1 करोड़ से खरीदा है।
