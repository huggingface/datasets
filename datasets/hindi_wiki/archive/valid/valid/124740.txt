लाल रक्त कोशिका, रक्त की सबसे प्रमुख कोशिका है। यह रीढ़धारी जन्तुओं के श्वसन अंगो से आक्सीजन लेकर उसे शरीर के विभिन्न अंगों की कोशिकाओं तक पहुंचाने का सबसे सहज और व्याप्त माध्यम है। इस कोशिका में केन्द्रक नहीं होता है। इसकी औसत आयु 120 दिन की है।. इसमें हीमोग्लोबिन नाम का प्रोटीन पाया जाता है। लाल रक्त कोशिका का निर्माण अस्थिमज्जा में होता है। इनमे केन्द्रक अनुपस्थित तो है परन्तु ऊँट के लाल रक्त कोशिका में केन्द्रक पाया जाता है जो की अभी अपवाद की स्थिति में बना हुआ है।
यह कोशिका डिस्क के आकार की होती है। यह परिधि पर मोटा और मध्य में कम मोटा होता है। विभिन्न जंतुओं में RBC का आकार अलग अलग होता है। हाथी में सबसे बड़ी जबकि कस्तूरी मृग में सबसे छोटी RBC पाई जाती है।



