संदीप सिंह एक मैदानी हॉकी खिलाड़ी और भारतीय हॉकी टीम के पूर्व कप्तान हैं। भारतीय हॉकी के ड्रैग फ्लिकर संदीप को पेनाल्टी कार्नर विशेषज्ञ के रूप मे जाना जाता है। हॉकी में विशेष उपलब्धियों के लिए भारत सरकार ने संदीप को 2010 में अर्जुन पुरस्कार से सम्मानित किया। वर्तमान मे हरियाणा पुलिस विभाग में डीएसपी रैंक पर कार्यरत हैँ। 
फिल्म निर्माता शाद अली ने संदीप सिंह के जीवन पर सूरमा नाम की एक फिल्म बनाई है। दिलजीत दोसांझ ने फिल्म में संदीप सिंह की भूमिका निभाई है। इसे 13 जुलाई 2018 को जारी किया गया था। फिल्म में तापसी पन्नू और अंगद बेदी भी हैं। 
संदीप सिंह हरियाणा में कुरुक्षेत्र जिले के शाहबाद शहर से हैं। संदीप के बड़े भाई बिक्रमजीत सिंह भी हॉकी खेलते है, बिक्रमजीत इंडियन ऑयल के लिए खेलते हैं।
संदीप सिंह ने अंतराष्ट्रीय खेल सफर 2004 में आयोजित कुआलालुम्पुर में अजलान शाह कप से शुरू किया। 2009 में भारतीय हॉकी टीम का कप्तान नियुक्त किया गया, संदीप की कप्तानी में भारत ने अजलान शाह कप 2009 का खिताब जीता। ये भारत की सुलतान अजलान शाह हॉकी में 13 साल बाद पहली जीत थी।
संदीप हीरो हॉकी इंडिया लीग के पहले संस्करण में 11 गोल करके उस संस्करण में सर्वाधिक गोल करने वाले खिलाडी बन गए थे। 
