लेडो मार्ग, असम के लेडो से कुनमिंग होते हुए, चीन के यून्नान तक जाने वाला मार्ग है जिसे द्वितीय विश्व युद्ध के समय बनाया गया था। इसका निर्माण इसलिये करना पड़ा क्योंकि बर्मा-मार्ग को जापानियों ने 1942 में ही काट दिया था अतः चीन के लिये एक वैकल्पिक मार्ग की आवश्यकता थी ताकि पश्चिमी मित्र देश चीन तक सामान की आपूर्ति कर सकें। 1945 में इसका पुनर्नामकरण किया गया और इसका नाम 'स्टिलवेल मार्ग' कर दिया गया जो अमेरिका के जनरल जोशेफ स्टिलवेल के नाम पर था।
