हम्बनटोटा श्रीलंका के दक्षिणी प्रान्त में स्थित हम्बनटोटा जिले का मुख्यालय है। यह पिछड़ा हुआ क्षेत्र 2004 में हिन्द महासागर में आयी सुनामी से बुरी तरह से प्रभावित हुआ था। इस समय इस नगर में बहुत सी विकास परियोजनाएँ चल रही हैं जिसमे जिसमे बन्दरगाह तथा अन्तरराष्ट्रीय विमानक्षेत्र भी शामिल हैं। इसके अतरिक्त कुछ अन्य परियोजनाएँ जैसे हम्बनटोटा क्रिकेट स्टेडियम श्रीलंका सरकार के हम्बनटोटा को राजधानी कोलम्बो के बाद दूसरा सबसे बड़ा नगर बनाने की दिशा में कार्य कर रहे हैं।
रूहाना साम्राज्य की स्थापना के पश्चात यहाँ पर सियाम, चीन तथा इण्डोनेशिया से बहुत से पर्यटक व व्यापारी आते थे तथा अपने जहाज का लंगर एक बन्दरगाह गोदावाया, अम्बलनटोटा में डालते थे। इन व्यापारियों की बड़ी नावों तथा जहाजों को "सम्पन" तथा "टोटा" कहते थे जिसका अर्थ बन्दरगाह या लंगर डालने का स्थान होता है। इस कारण से इस क्षेत्र का नाम "सम्पनटोटा" पद गया। कुछ समय बाद इस क्षेत्र का नाम हम्बनटोटा हो गया। 
हम्बनटोटा श्रीलंका के पारम्परिक दक्षिण क्षेत्र में है जो कि रूहाना नाम से जाना जाता था। प्राचीन काल में इस क्षेत्र में समृद्ध सभ्यता फली फूली थी। प्राचीन काल से मिले प्रमाण बताते हैं कि यह क्षेत्र उपजाऊ भूमि तथा अति विशाल सिचाईं जाल से परिपूर्ण था। हम्बनटोटा को बहुत से नामों जैसे 'महागामा', 'रूहाना' व 'दोलोस दाहस राटा' से भी जाना जाता था।
ईसा पूर्व 200 के आसपास अनुराधापुरा के उत्तर मध्य क्षेत्र में अनुराधापुरा साम्राज्य फला फूला। अपने भाई व सम्राट देवानामपिया तिस्सा से विवाद के बाद राजा महानागा ने श्रीलंका के दक्षिण में रूहाना साम्राज्य की स्थापना की। इस क्षेत्र ने श्रीलंकाई बौद्धों के संस्कृति विकास में प्रमुख भूमिका निभाई। हम्बनटोटा के ही निकट तिस्सामहारामा का बौद्ध मन्दिर जहाँ भगवान बुद्ध का पवित्र दांत रखा है।
1801 से 1803 ईस्वी के करीब अंग्रेजों ने यहाँ की पथरीली भूमि पर प्रकाश स्तम्भ के साथ मार्टेलो टाॅवर का निर्माण किया जहाँ से हम्बनटोटा का समुद्र दिखता है। इस टाॅवर के निर्माता कैप्टन गोपर थे जिन्होंने पूर्व में बने डचों के मिट्टी के किले के स्थान पर यह टाॅवर बनवाया।
2 अगस्त से 9 सितम्बर 1903 के मध्य कैंडी युद्ध के दौरान सिलोन नेटिव इन्फैंट्री के जे॰ प्रेन्डरगास्ट हम्बनटोटा में ब्रिटिश सेना के नेतृत्व कर रहे थे। उन्होंने स्नो जहाज मिनरेवा की मदद से आक्रमण को टाल दिया तथा उपनिवेश की सफलापूर्वक रक्षा की। यह एकमात्र घटना थी जब किसी टाॅवर के माध्यम से किसी आक्रमण को टाला गया हो।
वर्जिनिया वुल्फ़ के पति लियोनार्ड वुल्फ़ हम्बनटोटा के 1908 से 1911 के मध्य औपनिवेशिक प्रशासक रहे हैं।
2004 में हिन्द महासागर में आयी सुनामी ने हम्बनटोटा नगर को पूरी तरह से तहस-नहस कर दिया। इस आपदा में 4500 से अधिक लोग मारे गये।
कोपेन जलवायु वर्गीकरण के अनुसार हम्बनटोटा की उष्णकटिबंधीय सवाना जलवायु है। यहाँ सही अर्थों में शुष्क मौसम नहीं होता परन्तु फिर भी अन्य महीनों की तुलना में जनवरी से मार्च तथा जून से अगस्त तक अपेक्षाकृत कम वर्षा होती है। भारी वर्षा अक्टूबर से नवम्बर के मध्य होती है। नगर में औसतन 1,050 मिलीमीटर वार्षिक वर्षा होती है। हम्बनटोटा का तापमान पूरे वर्ष भर लगभग सामान रहता है जिसकी सीमा 26.3 °से.  तथा 28.1 °से.  के मध्य में रहती है।
सीमेंट की पिसाई व खाद का उद्योग लगाया गया है। हम्बनटोटा की मुख्य विशेषता यहाँ के नमक के विशाल मैदान हैं। यह कस्बे में बड़ी मात्रा में नमक का उत्पादन होता है। प्रधानमंत्री रानिल विक्रमसिंघे ने यहाँ पर 15,000 एकड़ के विशेष आर्थिक क्षेत्र बनाने का प्रस्ताव दिया है। इन आर्थिक क्षेत्रों में काम करने वाले कामगारों को प्रक्षिक्षण देने हेतु 2017 में चीन की मदद से एक व्यावसायिक प्रशिक्षण केन्द्र की स्थापना भी की गयी है। प्रधानमंत्री ने एक समझौते के अन्तर्गत यहाँ के बन्दरगाह को चीनी व्यापारियों को पट्टे पर दे दिया है, जिससे हम्बनटोटा चीन की अति महत्वकांक्षी योजना "वन बेल्ट वन रोड" में शामिल हो गया है।
मटाला राजपक्षा अन्तरराष्ट्रीय विमानक्षेत्र मटाला में स्थित है जो कि हम्बनटोटा से 18 कि॰मी॰ उत्तर में स्थित है। मार्च 2013 से शुरू हुआ यह विमानक्षेत्र कोलम्बो के भण्डारनायके अन्तरराष्ट्रीय विमानक्षेत्र के बाद दूसरा अन्तरराष्ट्रीय विमानक्षेत्र है।
यहाँ पर ए2 राजमार्ग कोलम्बो को हम्बनटोटा से गाल्ल और मटारा के रास्ते जोड़ता है।
मटारा-कटरागामा बड़ी रेलवे लाइन परियोजना पर 2006 से काम चल रहा है जिसकी अनुमानित लागत $91 मिलियन है।
