हिंदी विकिपीडिया अपने दृष्टिबाधित साथियों का स्वागत करता है। इसके प्रयोग तथा संवर्धन में योगदान करने की दृष्टि से दृष्टिबाधित होना सिद्धांततः किसी सीमा का निर्धारण नहीं करता है। उन संसाधनों के साथ जिसकी सहायता से दूसरे अंतर्जाल पृष्ठ पढ़े और लिखे जा सकते हैं वेही तरीके सभी विकिपीडिया पृष्ठ को पढ़ने और उसमें योगदान करने के लिए उपयोगी हैं। इसी तरह वही तकनीकी समस्याएं विकिया पर भी मिल सकती हैं जो दूसरे वेव पृष्ठों पर हो सकती हैं। विकिपीडिया लेखों की संरचना जैसे कि पृष्ठों का विभिन्न शीर्षकों में विभक्त होना, सूचियों और तालिकाओं का प्रयोग, पारिभाषिक और नामवाची शब्दों पर लिंक बने होना, आदि अधिकांशतः सरल नैविगेशन में सहायक हैं। किंतु कई तालिकाएं और साँचे मुश्किल भी पैदा करते हैं। हम ऐसी बाधाओं को पार करने के लिए उत्सुक और प्रयत्नशील हैं। इस संबंध में अपने सुझाव और जिज्ञासाएं आप इस पृष्ठ के वार्ता पृष्ठ या चौपाल पर रख सकते हैं।
विकिपीडिया पढ़ने के लिए स्पीच सिंथेसाइजर के शीर्षक, सूची, तालिका, जोड़, आदि तक पहुँचने वाले तरीके बहुत उपयोगी हैं। विकिपीडिया के सभी पृष्ठ इस तरह निर्मित होते हैं कि पृष्ठ का नाम पहला शीर्षक बन जाता है। इसलिए किसी भी पृष्ठ को खोलने पर पहले शीर्षक निर्देश के साथ लेख के शीर्षक तक पहुँचा जा सकता है। यही तरीका श्रेणी, साँचा एवं अन्य परियोजना पृष्ठ के शुरुआती हिस्से तक पहुँचने के लिए भी उपयोगी है। यदि लेख पर अनुक्रम बना हुआ हो तो दूसरा शीर्षक कमांड उस तक पहुँचा देता है। अनुक्रम के दिए गए विभिन्न लिंक के सहारे लेख के उस खास हिस्से तक आसानी से पहुँचा जा सकता है।
किसी विशेष पृष्ठ तक पहुँचने के लिए संपादन बक्सा तक पहुँचने के कमांड का उपयोग करें। अधिकतर पृष्ठों पर इस तरह का एक ही बक्सा है। इस खोज बक्से में मनचाहा शब्द टंकित करें और इंटर कुंजी दबा दें। यदि उस शब्द पर कोइ लेख बना होगा तो वह लेख पृष्ठ खुल जाएगा। यदि ठीक उसी शब्द का लेख पहले से बना हुआ न हो तो एक खोज परिणाम पृष्ठ खुलेगा। पहला शीर्षक निर्देश सिंथेसाइजर को खोज परिणाम लिखे शीर्षक तक ले जाएगा। दूसरा शीर्षक निर्देश नाम-स्थानों में खोजें तक पहुँचा देगा। इस शीर्षक के नीचे के टेबुल में अपने खोज परिणाम को और व्यवस्थित और उसकी श्रेणी को संकरा करने के लिए कई चेक बॉक्स बने हैं। यदि चाहें तो इसका प्रयोग करें। या दूसरे शीर्षक पर पहुँचने के बाद सूची निर्देश देने पर आपका सिंथेसाइजर सीधे 20 खोज परिणामों की सूची पर पहुँच जाएगा। ऐरो कुंजियों के सहारे मनपसंद लिंक पर जाकर उसे खोलें। यह भी हो सकता है कि 20 परिणामों के बजाय एक भी खोज परिणाम प्रकट न हो। इसका मतलब यह है कि हिंदी विकिपीडिया में न तो उस शब्द से संबंधित कोइ लेख बना है न हीं उस शब्द का अन्य लेखों में व्यवहार हुआ है।
विकिया पर संपादन के लिए अधिकांशतः वही तरीके प्रयुक्त होते हैं जो किसी भी संपादित्र जैसे कि वर्ड, नोटपैड आदि में काम आते हैं। टंकित करने, सुधारने, मिटाने के सारे निर्देश एक ही हैं। अंतर केवल श्रेणी लगाने, हेडिंग बनाने, संदर्भ डालने, साँचे लगाने आदी के तरीकों में है।
आप लेख के जिस हिस्से को संपादित करना चाहते हैं उसके शीर्षक पर पहुँचकर इंटर कुंजी दबाएं। इससे लेख के उस हिस्से को संपादित करने के लिए एक संपादन अनुभाग पृष्ठ खुल जाएगा। इस पृष्ठ पर तीन संपादन क्षेत्र है- अनुभाग संपादन बक्सा, सारांश बक्सा, और खोज बक्सा। संपादन निम्न चरणों में कर सकते हैं- 
अज का समज किस ओर ज रह है
