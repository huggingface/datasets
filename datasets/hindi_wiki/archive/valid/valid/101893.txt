टेस्ट किट
वनडे किट
टी20 किट
भारतीय क्रिकेट टीम भारत की राष्ट्रीय क्रिकेट टीम है। भारतीय क्रिकेट नियंत्रण बोर्ड द्वारा संचालित भारतीय क्रिकेट टीम अंतरराष्ट्रीय क्रिकेट परिषद की पूर्णकालिक सदस्य है। भारतीय टीम दो बार क्रिकेट विश्वकप अपने नाम कर चुकी है। वर्तमान में भारतीय क्रिकेट टीम के कोच रवि शास्त्री हैं।
यद्यपि भारत में क्रिकेट 18 वीं सदी में यूरोपीय व्यापारी नाविकों द्वारा लाया गया था, और भारत में पहला क्रिकेट क्लब 1792 में कलकत्ता में स्थापित किया गया था परन्तु राष्ट्रीय क्रिकेट टीम ने अपना पहला मैच लॉर्ड्स में 25 जून 1932 को खेला। अपने पहले टेस्ट मैच खेलने के साथ ही विश्व में टेस्ट टीम की हैसियत पाने वाली छठवी टीम बन गयी। अपने पहले 50 वर्षों में टीम ने बहुत ही कमजोर प्रदर्शन किया, 196 टेस्ट मैचों में से केवल 35 मैच में ही जीत दर्ज करा पाई। 1970 के दशक से भारतीय क्रिकेट टीम एक शक्तिशाली टीम बनकर उभरी। 1983 में कपिल देव के नेतृत्व में वेस्टइंडीज को हराकर विश्वकप अपने नाम किया। सौरव गांगुली की कप्तानी में 2003 में उपविजेता रही एवं 2011 में महेंद्र सिंह धोनी की कप्तानी में भारत ने दूसरी बार विश्वकप जीता। 




यह उन भारतीय खिलाड़ियों की सूची है जो पिछले 12 महीनों से सक्रिय रूप से खेल रहे है। 
कुंजी
जो खिलाड़ी 12 महीनों से ज्यादा खेले हुए है उनके पीछे लगाया गया है। 
बीसीसीआई भारतीय खिलाड़ियों को ग्रेड के हिसाब से वेतन देता है :
†क्रिकेट सिर्फ 1998 में राष्ट्रमण्डल खेलों में खेला था।†1985 में भारत वर्ल्ड चैम्पियनशिप ऑफ़ क्रिकेट का खिताब जीता था।
सचिन तेंदुलकर जिन्होंने 16 वर्ष की उम्र में 1989 में भारतीय क्रिकेट टीम के लिए क्रिकेट खेलना प्रारम्भ किया था जो बाद में सबसे ज्यादा रन बनाने वाले, सबसे ज्यादा शतक लगाने वाले तथा एक दिवसीय अंतरराष्ट्रीय क्रिकेट में भी पहले खिलाड़ी बने जिन्होंने दोहरा शतक लगाया हो। वनडे तथा टेस्ट क्रिकेट में सबसे ज्यादा रिकॉर्ड भी इन्हीं के नाम है। भारतीय क्रिकेट टीम की ओर से टेस्ट क्रिकेट में एक पारी में सबसे ज्यादा रन बनाने का रिकॉर्ड वीरेंद्र सहवाग का है जिन्होंने चेन्नई में 319 की पारी खेली थी जो कि पहला भारतीय तिहरा शतक था। सहवाग ने इनसे पहले 309 रनों की पारी खेली थी जो पाकिस्तान के खिलाफ बनाया था। टेस्ट क्रिकेट में भारत का सबसे बड़ा स्कोर 726/9 है जो 2009 में मुंबई के ब्रेबोर्न स्टेडियम में श्रीलंका के खिलाफ बनाया था जबकि सबसे न्यूनतम स्कोर 42 रन है जो इंग्लैंड के खिलाफ 1974 में बनाया था।
एक दिवसीय अंतरराष्ट्रीय में भारत का सबसे बड़ा स्कोर 418/5 है जो 2011-2022 में इंदौर में वेस्ट इंडीज़ के खिलाफ बनाए थे। जबकि पहली बार 400 या इससे ज्यादा रन 2007 क्रिकेट विश्व कप में वेस्ट इंडीज़ में बरमूडा के खिलाफ 413/5 रन बनाए थे। इसी मैच को 257 रनों से जीतकर रनों से सबसे बड़ी जीत हासिल की थी। भारत की ओर से वनडे क्रिकेट में एक मैच में सबसे ज्यादा रन बनाने का रिकॉर्ड ओपनर बल्लेबाज रोहित शर्मा का है जिन्होंने श्रीलंका के खिलाफ 2012 में कोलकाता के ईडन गार्डन्स मैदान में 264 रनों की पारी खेली थी इनके अलावा रोहित शर्मा वे पहले खिलाड़ी है जिन्होंने 3 बार दोहरे शतक लगाए हो। 
गेंदबाजी के मामले में भी भारत के कई गेंदबाजों ने रिकॉर्ड बनाए है। अनिल कुंबले शीर्ष तीन गेंदबाजों में शामिल है जिन्होंने 600+ विकेट लिए हो। 1999 में जिम लेकर के अनिल कुंबले टेस्ट मैच की एक पारी में 10 के 10 विकेट लेने वाले खिलाड़ी बने जो कि पहले भारतीय है। यह रिकॉर्ड कुंबले ने 1999 में दिल्ली के फिरोज़ शाह कोटला में पाकिस्तान के खिलाफ बनाया था।
इनके अलावा कई रिकॉर्ड है जैसे - महेन्द्र सिंह धोनी जिन्होंने जयपुर के सवाई मानसिंह स्टेडियम 2005 में श्रीलंका के खिलाफ 183* की पारी खेली थी ये सबसे बड़ी पारी थी जिसने विकेट-कीपर होते हुए इतने ज्यादा रन बनाए हो। 


भारत के लिए सबसे ज्यादा रन बनाने वाले

सबसे अधिक टेस्ट विकेट लेने वाले भारतीय


सबसे ज्यादा रन बनाने वाले

वनडे में सबसे ज्यादा विकेट लेने वाले


टी20 में सबसे ज्यादा रन बनाने वाले

टी20 में सबसे ज्यादा विकेट लेने वाले

जिन खिलाड़ियों के नाम गहरे रंग के दिखाए गए है वे वर्तमान में खेलते है। 
भारत में टेस्ट तथा अंतरराष्ट्रीय के लिए लगभग 21 स्टेडियम है। भारत के महानगरों में निम्न स्टेडियम मौजूद है ,दिल्ली का फिरोज़ शाह कोटला ,मुंबई का वानखेड़े स्टेडियम ,चेन्नई का एम ए चिदम्बरम तथा भारत का सबसे प्रसिद्ध स्टेडियम कोलकाता का ईडन गार्डन्स है। 
भारतीय क्रिकेट टीम में लगभग अठाईस कप्तान हो चुके है जिन्होंने कम से कम एक टेस्ट क्रिकेट में कप्तानी की हो। जिनमें से सिर्फ छः ऐसे खिलाड़ी है जिन्होंने कम से कम 25 या इनसे अधिक मैचों में कप्तानी की हो, इनके अलावा पांच ऐसे भी है जिन्होंने केवल वनडे क्रिकेट में कप्तानी की है। भारत का सबसे पहला कप्तान सीके नायडू थे जिन्होंने पहला मैच इंग्लैंड क्रिकेट टीम के खिलाफ खेला था। इनके अलावा 1933-34 में 3 टेस्ट मैचों की श्रृंखला हुई थी। लाला अमरनाथ भारत के चौथे कप्तान थे इन्होंने पहला मैच भारतीय स्वतंत्रता के पश्चात खेला था। लाला अमरनाथ की कप्तानी में ही भारत ने पहला टेस्ट मैच और पहली टेस्ट श्रृंखला जीती थी जो 1952-53 में पाकिस्तान के खिलाफ खेले गए थे। 
भारतीय क्रिकेट टीम के नवाब मंसूर अली ख़ान पटौदी जिन्होंने 1961 से 1962 तथा 1939 से 1970 तक 36 टेस्ट मैचों में कप्तानी की थी, इनके बाद इन्हें 4 मैचों के लिए 1979 में वापस कप्तान बनाया था। अजित वाडेकर की कप्तानी में भारत ने पहला एक दिवसीय अंतर्राष्ट्रीय मैच 1984 में जीता था।
भारतीय टीम के लिए वर्तमान किट प्रायोजक नाइकी और मौजूदा टीम प्रायोजक स्टार इंडिया है। स्टार इंडिया प्राइवेट लिमिटेड को एक जनवरी 2014 से 31 मार्च 2017 तक के लिए मुख्य प्रायोजन अधिकार दिये गये है। स्टार इंडिया ने पूर्व प्रायोजक सहारा इंडिया परिवार की जगह ली। टीम के कपड़ों पर प्रयोजक का कारोबारी प्रतीक चिह्न प्रदर्शित किया जाता है। 
