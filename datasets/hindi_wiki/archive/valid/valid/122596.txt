विद्युत शक्ति के औद्योगिक स्तर पर उत्पादन के लिए निर्मित संयन्त्र को बिजली घर या विद्युत केन्द्र कहते हैं। इसे 'पावर स्टेशन', 'पावर प्लान्ट' या 'पावर हाउस' या 'जनन केन्द्र' भी कहते हैं। अधिकांश बिजलीघरों में एक या अधिक विद्युत जनित्र होते हैं। विश्व में अधिकांश बिजली घर विद्युत उत्पन्न करने के लिए कोयले, पेट्रोलियम और प्राकृतिक गैस जैसे जीवाश्म ईंधन जलाते हैं। कुछ अन्य परमाणु ऊर्जा का उपयोग करते हैं। लेकिन अब सौर, पवन, लहर और जलविद्युत जैसे अधिक 'साफ' अक्षय स्रोतों का उपयोग बढ़ता जा रहा है।
