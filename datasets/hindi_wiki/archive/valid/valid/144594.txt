
ख़कासिया गणतंत्र गणतंत्र का दर्जा रखने वाला रूस का एक राज्य है। यह दक्षिण-मध्य साइबेरिया क्षेत्र में स्थित है। इसकी राजधानी अबाकान नामक शहर है। इस गणतंत्र का नाम ख़कास नामक तुर्की जाति पर पड़ा है और यहाँ रूसी भाषा के साथ-साथ ख़कास भाषा को भी सरकारी मान्यता प्राप्त है।
खाकास स्वशासित प्रदेश जिसकी स्थापना 1930 में की गई थी। यह मध्य साइबेरिया में क्रास्नायार्स्क प्रदेश के आगे उत्तरपूर्व स्थित 23,973 वर्गमील का भूभाग है। केमेरोवा और ओरियो के स्वशासित प्रदेश इसके दक्षिण ओर केमेरोवा प्रदेश पश्चिम में हैं। इसमें येनिसे नदी की सहायिका अबाकान नदी बहती है और आगे चल कर भिनुसिंस्क काठे से गुजरती हुई इसकी पूर्वी सीमा निर्धारित करती है। इस प्रदेश का 60 प्रतिशत भूभाग टैगा वन्य प्रदेश है। लकड़ी नदी द्वारा बहाकर अबाकान पहुँचाया जाता है वहाँ अनेक आरा मिलें हैं। काँठे के भीतर भेंड़ और दुग्ध पशुपालन होता है। पहले भिनुसिंस्क के काँठे में घोड़े आदि पशु स्वतंत्र विचरण किया करते थे। किंतु अब वहाँ गेहूँ, जौ और जई की खेती होती है। यहाँ के 52 प्रतिशत तुर्क-मंगोल संकर जाति के खाकासी लोग हैं जो किसी समय घुमंतू थे।
यह इलाक़ा प्राचीनकाल में किरगिज़ लोगों की मातृभूमि थी लेकिन 13वीं सदी में मंगोल साम्राज्य द्वारा हराए जाने के बाद अधिकतर किरगिज़ लोग मध्य एशिया में आधुनिक किरगिज़स्तान के क्षेत्र में जा बसे। जो किरगिज़ नहीं गए वहीँ आधुनिक ख़कासी लोगों के पूर्वज थे। 17वीं सदी में रूसी साम्राज्य इस क्षेत्र में फैल गया और सोवियत संघ बनाने के बाद यह इलाक़ा उसमें शामिल हो गया। यहाँ बहुत से रूसी लोग आ बसे और अब केवल 12% आबादी ख़कास नस्ल की है।
ख़कासिया में कोयले और अन्य खनिजों की खाने हैं और साथ-साथ यहाँ के वनों से लकड़ी का उत्पादन भी बहुत होता है। यही इस गणतंत्र के मुख्य उद्योग हैं।
एक दृश्य
प्राचीन मानवकृत शिला पर बैठी चील
कज़ानोवका गाँव के पास एक शिला
साफ़्रोनोव गाँव के पास शिला
साफ़्रोनोव गाँव के पास शिला
अस्कीज़ शहर के पास सूर्यास्त
सरसों के खेत
