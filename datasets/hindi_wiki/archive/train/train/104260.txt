तिज़ेन अथवा तैज़ेन लिनक्स कर्नेल और लिनक्स एपीआई वाला जीएनयू सी-लाइब्रेरी कार्यान्वित प्रचालन तन्त्र हैं। यह स्मार्टफ़ोन, टैबलेट, वाहन-मनोरंजक उपकरणों, स्मार्ट टीवी, व्यक्तिगत संगणक, स्मार्ट कैमरा, पहनने योग्य कंप्यूटर, स्मार्टवॉच, डीवीडी प्लेयर, प्रिण्टर और घरेलू सामान सहित विभिन्न यंत्रों में प्रयुक्त होता है। इसका उद्देश्य उपकरणों में संगत उपयोगकर्ता अनुभव देना है। तैज़ेन लिनक्स फाउंडेशन की एक परियोजना है।
