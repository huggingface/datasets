विनोद धाम एक आविष्कारक, उद्यमी एवं वेन्चर कैपिटलिस्ट हैं। वे इन्टेल कम्पनी के अति सफल व प्रसिद्ध पेंटियम चिप के आविष्कार के लिए जाने जाते हैं और इस बात के लिए उन्हें "पेंटियम के पिता" भी कहा जाता है। फिलहाल वे एक मार्गदर्शक, सलाहकार व निवेशक के रूप में स्वतंत्र रूप से कार्यरत हैं तथा कई कम्पनियों के निदेशकमंडल के सदस्य हैं। इनमें उनकी अपनी भारत स्थित निधि - इण्डो यूएस वेन्चर पार्टनर्स द्वारा पोषित कुछ शिशु कम्पनियां भी शामिल हैं, जिनमें वे संस्थापक प्रबंध निदेशक हैं।
विनोद का जन्म 1950 में हुआ। उनके तीन भाई व एक बहन है। भारत के विभाजन के समय उनके पिता रावलपिंडी से भारत आ गए। 1971 में उन्होंने दिल्ली कॉलेज ऑफ इंजीनियरिंग से इलेक्ट्रिकल इंजीनियरिंग में स्नातक किया। 25 वर्ष की आयु में वे आगे की पढ़ाई करने अमेरिका चले गए। जब वे अमेरिका पँहुचे तो उनकी जेब में मात्र $8 थे। He is married to wife Sadhana and has two sons.
