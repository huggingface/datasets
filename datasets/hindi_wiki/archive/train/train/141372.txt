डी॰ सी॰ अवन्ती एक आगामी भारतीय स्पोर्ट्स कार है। यह भारत में निर्मित पहली पूर्ण स्वदेशी स्पोर्ट्स कार है जिसे ऑटो एक्सपो 2012 में पहली बार अमिताभ बच्चन द्वारा अनावरित किया गया था। इसे भारत के जाने माने डिज़ाइनर दिलिप छाबड़िया के डी॰ सी॰ डिज़ाइन ने बनाया है। इसका नाम टिन टिन कॉमिक्स की पात्र स्टडबेकर अवन्ती के नाम पर रखा गया है। इटालियन भाषा में इसका अर्थ है "आगे बढना"। इसका उद्देश्य भारत में ऐसी स्पोर्ट्स कारों का निर्माण करना है जिन्हें जनता वाजिब दामों पर खरिद सके।यह अब भारत की सडको पर 2015 मे उतारी गयी।
अवन्ती का इंजन फ़ोर्ड द्वारा निर्मित आधुनिक इकोबूस्ट तंत्रज्ञान से बना है। यह 2.0 लिटर क्षमता का DOHC चार सिलेंडर वाला इंजन है जिसमें डाइरेक्ट इंजेक्शन, हर सिलेंडर पर चार वॉल्व के साथ वेरिएबल वॉल्व टाइमिंग व टर्बो चार्जिंग मौजूद है। इसका पावर आउटपुट 261bhp है और यह 366Nm का टॉर्क उत्पन्न करता है। आगे चलकर इसमें हॉन्डा का V6 इंजन भी उपलब्ध कराया जाएगा जो 394bhp का पावर आउटपुट प्रदान करता है। इंजन युरो-V प्रदूषण मापदंडों पर खरा उतरता है और थोडे बदलाव के बाद युरो-VI के काबिल बनाया जा सकता है।
इसमें छः गियर वाला मानवीय गेयरबॉक्स है और टेक्नॉलॉजी के शौकीन लोगों के लिए 6 स्पीड ड्युअल क्लच गेयरबॉक्स भी दिया गया है। यह शून्य से 100 किलोमिटर/घंटे की रफ़्तार सात सेकेण्ड मे छू सकती है जिसका श्रेय इसके हलके वज़न को जाता है। इसकी उच्चतम गति सीमा 250 किलोमिटर/घंटे तक है। इसके साथ ही कार में एबीएस व एयरबैग्स पहले से ही दिए गए है।
भारत की पहली स्पोर्ट्स कार अवन्ती का अनावारण 24 सितम्बर 2015 को किया गया। इसकी कीमत 35.93 लाख है।
