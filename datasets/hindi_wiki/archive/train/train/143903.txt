थॉमसन रॉयटर्स एक सूचना कंपनी है जिसे थॉमसन कॉर्पोरेशन द्वारा 17 अप्रैल 2008 को रॉयटर्स को खरीद कर बनाया गया था। थॉमसन रॉयटर्स के शेयर टोरंटो स्टॉक एक्सचेंज और न्यू यार्क स्टॉक एक्सचेंज में नामित हैं। इसका मुख्य कार्यालय मिडटाउन मैनहट्टन, न्यू यार्क सिटी, अमेरिका में है। 100 शहरों में कामकाज और 55000 कर्मचारियों वाली वुडब्रिज कंपनी, जो कनाडा में थॉमसन परिवार नियंत्रक कंपनी है, इस समूह का 53% मालिकाना रखती है।
द टिम्मिंस डेली प्रेस के प्रकाशक के रूप में 1934 में ओंटारियो में रॉय थॉमसन ने इस कंपनी की नींव डाली। 1953 में थॉमसन ने स्कॉट्समैन अखबार खरीदा और आगे अगले सालों के लिए स्कॉटलैंड चले गए। 1957 में स्कॉटिश टेलीविजन की फ्रेंचाईजी जीतकर उन्होंने स्कॉटलैंड मीडिया में अपनी स्थिति मजबूत कर ली। 1959 में उन्होंने केम्सले समूह खरीदा जिससे सन्डे टाइम्स का संचालन उनके हाथ में आ गया। 1967 में उन्होंने अलग से टाइम्स पर अधिकार हासिल किया। 1965 में ब्रिटानिया एयरवेज़ को खरीद कर वे उड्डयन व्यापार में उतरे, वे 1971 में नार्थ सी में सुरक्षित तेल और गैस के भण्डार खोजने वाले दल के सदस्य बनकर तेल और गैस अनुसंधान के क्षेत्र में उतरे. 1970 में लॉर्ड थॉमसन के देहांत के बाद कंपनी ने टाइम्स, द सन्डे टाइम्स और स्काटिश टेलीविजन को बेचकर मीडिया से हाथ खींच लिया और उसकी बजाय स्वीट एंड मैक्सवेल को 1987 में खरीदकर प्रकाशन के क्षेत्र में उतरी. 1989 में थॉमसन अखबार का विलय थॉमसन कॉर्पोरेशन में कर दिया गया। 1996 में थॉमसन कॉर्पोरेशन ने प्रभावी तरीके से अपना दुगुना विस्तार किया और कानूनी खोजों तथा हलों, जिनमें वेस्ट लॉ भी शामिल था, में अगुआ वेस्ट पब्लिशिंग को खरीदकर भविष्य का अपना मुनाफा तय किया।
1851 में लन्दन में स्टॉक मार्केट के कोटेशन प्रसारित करने का व्यवसाय करने वाली इस कंपनी की नींव पॉल जुलिएस रॉयटर्स ने डाली। उन्होंने अपने "सब मैरिन टेलीग्राफ" का दफ्तर अक्टूबर 1851 में बनाया और लन्दन स्टॉक एक्सचेंज से सौदा किया कि वे एक्सचेंज को कांटीनेंटल एक्सचेंजों के मूल्य उपलब्ध कराएंगे, बदले में लन्दन स्टॉक एक्सचेंज उन्हें अपने मूल्य देगा जिन्हें वे फ्रांस, में पेरिस में आपूर्ति करेंगे। 1865 में लन्दन में अब्राहम लिंकन की हत्या की रिपोर्ट करने वाला यह पहला संगठन था। 1923 में यह कंपनी रेडियो के इस्तेमाल को विकसित करने में शामिल हुई। ब्रिटिश नेशनल एंड प्रोविंशियल प्रेस ने इस पर 1941 में मालिकाना हासिल किया और यह 1941 में पहली बार लन्दन स्टॉक एक्सचेंज में सूचीबद्ध हुई। 1980 में अपने व्यावसायिक उत्पादों का क्षेत्र बढ़ाते हुए और अपनी मीडिया, वित्तीय और अर्थशास्त्रीय सेवाओं को वैश्विक विस्तार देते हुए रॉयटर्स तेजी से आगे बड़ी. कंपनी द्वारा शुरू किये गए कुछ प्रमुख उत्पाद ये हैं- इक्विटीज 2000, डीलिंग 2000–2, बिजनेस ब्रीफिंग, रॉयटर्स टेलीविजन फॉर द फाएनेंशियल मार्केट्स, 3000 सीरीज और द रॉयटर्स 3000 एक्स्ट्रा सर्विस .
थॉमसन रॉयटर्स बनाने के लिए अप्रैल, 2008 में थॉमसन कॉर्पोरेशन ने रॉयटर्स ग्रुप PLC का अभिग्रहण किया। थॉमसन रॉयटर्स, द्वितीय-सूचीबद्ध कंपनी के ढांचे के नीचे काम करती है, इसकी दो जनक कम्पनियां हैं - थॉमसन रॉयटर्स कॉर्पोरेशन और थॉमसन रॉयटर्स PLC. 2009 में इसने द्वितीय-सूचीबद्ध कंपनी ढांचे को एकीकृत किया तथा लन्दन स्टॉक एक्सचेंज और NASDAQ. से अपनी सूचीबद्धता ख़त्म की। फिलहाल यह न्यू यार्क स्टॉक एक्सचेंज और टोरंटो स्टॉक एक्सचेंज में थॉमसन रॉयटर्स कॉर्पोरेशन नाम से सूचीबद्ध है। .
थॉमसन रॉयटर्स ब्रांड में UK में स्वीट एंड मैक्सवेल और नार्थ अमेरिका में वेस्ट पब्लिसिंग शामिल हैं। रॉयटर्स और वेस्ट लॉ वैश्विक ब्रांड हैं।
2008 जून में कंपनी ने घोषणा की कि ब्लूमबर्ग औए CNBC की प्रतिद्वंदिता में वह एक न्यूज़ चैनल खोल सकती है।
संयुक्त कंपनी के चीफ एक्ज़ीक्यूटिव ऑफिसर टॉम ग्लोसर, जो कि पहले रॉयटर्स के चीफ एक्ज़ीक्यूटिव थे और चेयरमैन डेविड थॉमसन हैं, जो पहले थॉमसन के चेयरमैन थे।
कंपनी दो प्रभागों में संगठित है:
थॉमसन रॉयटर्स के शेयर न्यू यार्क स्टॉक एक्सचेंज और टोरंटो स्टॉक एक्सचेंज में सूचीबद्ध हैं।
यूरोपियन कमीशन और अमेरिकी न्याय विभाग के द्वारा इसके विनिमय की समीक्षा की गई। 19 फ़रवरी 2008 को दोनों विभागों ने छोटे स्वत्व-हरण को छोड़कर विनिमय को साफ-सुथरा घोषित किया। न्याय विभाग ने पार्टियों से निम्नलिखित उत्पादों में शामिल आंकड़ों की प्रतियां बेचने की बात कही - थाम्संस वर्ल्डस्कोप, एक वैश्विक आधारभूत उत्पाद, रॉयटर्स एस्टिमेट्स, एक कमाऊ एस्टीमेट उत्पाद और रॉयटर्स आफ्टर मार्केट रिसर्च डेटाबेस, एक विश्लेषक रिसर्च वितरण उत्पाद. इस प्रस्तावित निपटान में संबंधित बौद्धिक संपदा के लॉइसेंसीकृत करने, कर्मियों के लिए अभिगम और संक्रमणकालीन समर्थन की आवश्यकता थी, ताकि यह सुनिश्चित किया जा सके कि डेटा के प्रत्येक सेट का खरीदार अपने डेटाबेस को अद्यतन करना जारी रखे और उपयोगकर्ताओं को व्यवहार्य और प्रतिस्पर्धात्मक उत्पाद दे सके। यूरोपीय आयोग ने समान अधिकार हरण लागू किया: आयोग की प्रेस विज्ञप्ति के अनुसार, "डेटाबेस को वंचित करने के लिए जो पार्टियां प्रतिबद्ध थी जिसमें उस तरह के वित्तीय सूचना उत्पाद की विषयवस्तु, उसके साथ प्रासंगिक संपति, कर्मियों और ग्राहक आधार जो कि डेटाबेस के ग्राहकों को उचित अनुमति दी गई थी और बाज़ार में विश्वसनीय प्रतिस्पर्धात्मक शक्ति के रूप में एक संस्था के विलय के साथ खुद को तेजी से स्थापित करती हो और उसी क्षेत्र में पूर्व में विलय हुए प्रतिद्वंद्विता को फिर से स्थापना करना शामिल है।"
इन उपायों को लेन-देन के दायरों को देखते हुए काफी न्यून रूप में देखा जाता है। फाइनेंशियल टाइम्स के अनुसार, "प्रतियोगिता अधिकारियों द्वारा प्रस्तावित यह उपाय नए थॉमसन रॉयटर्स समूह के $13bn के साथ संयुक्त राजस्व $25m से अधिक को प्रभावित नहीं करेगा."
इस सौदे को कनाडाई प्रतियोगिता ब्यूरो द्वारा मंजूरी दी गई थी।
रॉयटर्स के प्रथम नियम के मुताबिक, जिसमें कहा गया कि "रॉयटर्स को किसी भी समय किसी एक हित, समूह या धड़े के हाथों में नहीं दिया जा सकता", कोई व्यक्ति ऐतिहासिक रूप से कंपनी के 15% से अधिक का मालिकाना नहीं रख सकता. हालांकि थॉमसन के लिए नियम ढीले कर दिए गए, जिनके परिवार की नियंत्रक कंपनी, वुडब्रिज कंपनी इस विस्तृत व्यवसाय में 53% का मालिकाना रखती है। BBC न्यूज़ के बिजनेस एडिटर राबर्ट पटसन के मुताबिक रॉयटर्स के पत्रकार इससे चिंतित हैं क्योंकि इससे एक तो संयुक्त कंपनी के फ़ाइनेन्सिअल डेटा प्रोविजन व्यापार द्वारा रॉयटर्स का पत्रकारिता व्यापार किनारे कर दिया जायेगा और दूसरे एक ही बड़े शेयर होल्डर के प्रभाव के चलते रॉयटर्स की निष्पक्ष पत्रकारिता पर खतरा बन सकता है। पेहर गिलेन्हैमर जो कि रॉयटर्स फाउंडर शेयर कंपनी के चेयरमैन हैं, समझाते हैं कि उन ख़राब वित्तीय स्थितिओं जिनमें रॉयटर्स हो सकता था, थॉमसन परिवार के लिए रॉयटर्स ट्रस्ट का पहला नियम हटा दिया गया क्योंकि कहा गया है कि "रॉयटर्स के नियमों के ऊपर उसके भविष्य को वरीयता दी जाएगी. अगर रॉयटर्स खुद इतना मजबूत नहीं है कि यह चल सके तो नियमों का कोई मतलब ही नहीं रह जायेगा." बिना डेविड थॉमसन से मिले, लेकिन इस मामले पर वुडब्रिज के अध्यक्ष गाफ बैटी से मशविरा करने के बाद उन्होंने कहा कि रॉयटर्स ट्रस्ट के 5 सिद्धांतों में बाधा पहुंचाने का विचार रखने वाले किसी भी ट्रस्टी के खिलाफ जैसा रॉयटर्स फाउंडर शेयर कंपनी का निर्देश होगा, थॉमसन परिवार उसी अनुसार वोट करेगा। वुडब्रिज ने पहले नियम में छूट को तब तक की स्वीकृति दी है जब तक वह थॉमसन परिवार द्वारा नियंत्रित है।
जुलाई 2009 में थॉमसन रॉयटर्स ने Streamlogics को हासिल किया। 1999 में स्थापित स्ट्रीमलॉजिक्स वित्तीय सेवा, तकनीकी और हेल्थ केअर/ लॉइफ साइंस जैसे विभिन्न क्षेत्रों में संस्थानों को परिणाम संचालित वेब कास्टिंग हल उपलब्ध करने वाली प्रमुख संस्था है। स्ट्रीमलॉजिक्स के वेब कास्टिंग हल का उपयोग प्रशिक्षण और प्रमाणन, मार्केटिंग व लीड जनरेशन, तथा कार्पोरेट संचार में होता है।
अगस्त 2009 में थॉमसन रॉयटर्स ने व्हायु टेक्नोलॉजीज को खरीदा. व्हायु, टिक डेटा उपलब्ध कराने वाली विश्व की अग्रणी कंपनी है और थॉमसन रॉयटर्स अधिग्रहण के 4 साल पहले से ही रॉयटर्स टिक कैप्चर इंजन के नाम से इसके वेलॉसिटी उत्पादों का वितरण कर रही थी।
21 सितम्बर 2009 को थॉमसन रॉयटर्स ने NYSE यूरोनेक्स्ट से यूरोपियन IR और PR वितरण समूह, हुगिन ग्रुप को खरीद लिया। शर्तें तो सामने नहीं आयी पर डेनिश न्यूज़ पेपर्स ने खबर दी कि कीमत €40m और €42m के बीच थी।
नवम्बर 2009 में टैक्स और एकाउंटिंग व्यापार ने सैब्रिक्स, इंक को हासिल करने के लिए एक निर्णायक समझौता किया, यह ट्रांजेक्सन टैक्स मैनेजमेंट सॉफ्टवेअर अप्लिकेशन और सम्बंधित सेवाएं उपलब्ध कराने वाली एक वैश्विक कंपनी है।
थॉमसन रॉयटर्स कनैडियन गोल्फ चैम्पियन माइक वेअर और AT&T विलियम्स फार्मूला वन टीम को स्पांसर करता है।
साँचा:Thomson Reuters
Agnico-Eagle Mines · Agrium · ARC Resources · Bank of Montreal · Bank of Nova Scotia · Barrick Gold · BCE · Bombardier · Brookfield Asset Management · Cameco · Canadian Imperial Bank of Commerce · Canadian National · Canadian Natural Resources · Canadian Oil Sands · Canadian Pacific · Canadian Tire · Cenovus Energy · Eldorado Gold · Enbridge · Encana · Enerplus · First Quantum Minerals · Fortis Inc. · Gildan · Goldcorp · Husky Energy · Iamgold · Imperial Oil · Inmet Mining · Kinross Gold · Loblaw Companies · Magna International · Manulife Financial · Metro Inc. · National Bank of Canada · Nexen · Penn West · Potash Corporation of Saskatchewan · Power Corporation of Canada · Research In Motion · Rogers Communications · Royal Bank of Canada · Shaw Communications · Shoppers Drug Mart · SNC-Lavalin · Sun Life Financial · Suncor Energy · Saputo · Talisman Energy · Teck Resources · Telus · Thomson Reuters · Tim Hortons · Toronto-Dominion Bank · TransAlta · TransCanada · Valeant · Weston · Yamana Gold · Yellow Media
