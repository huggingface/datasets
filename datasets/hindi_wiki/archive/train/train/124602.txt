बुटवल, दक्षिण-पश्चिम नेपाल के पहाड़ी व तराई क्षेत्र के बीच का प्रमुख शहर है। भारत की तरफ से सड़क मार्ग से नेपाल जाने के लिये इसी कस्बे से होकर प्रवेश करना पड़ता है। अत: इसे नेपाल के एक प्रवेशद्वार जैसा मान सकते हैं।
यह शहर तिनाउ नदी के किनारे स्थित है। बुटवल, लुम्बिनी अंचल का मुकाम होने के के अलावा इस क्षेत्र का सबसे बड़ा वाणिज्य केन्द्र भी है। अंग्रजों के साथ नेपाल की लड़ाई में जीत का प्रतीक जितगढ़ी किला इस शहर के ऊपर की चोटी पर स्थित है। बुटवल, नेपाल के रूपनदेही जिले में आता है। यहाँ से भैरहवा 22 किमी तथा काठमाण्डू लगभग 250 किमी दूर है। 
यहाँ 'बुटवल बहुमुखी कैम्पस', 'तिलोतमा बहुमुखी क्याम्पस' व 'वुटवल वाणीज्य क्याम्पस' के अलावा बहुत से उच्च माध्यामिक विद्यालय, माध्यामीक विद्यालय भी हैं। लुम्विनी अंचल अस्पताल, सिद्धार्थ बाल अस्पताल के अलावा बहुत से स्वास्थ्य सँस्था इस शहर में है। यहाँ पर लोकल फोन, एस टी डी, आइ एस डी, प्री पेड, पोस्टपेड मोवाइल, इमेल इन्टरनेट उपलब्ध है। बुटवल, नेपाल का प्रमुख महेन्द्र राजमार्ग व उत्तर-दक्षिण सिदार्थ राजमार्ग का मिलनविन्दु है। यहाँ से देश के हर हिस्से में जाने के लिए यातायात साधान उपलब्ध हैं। साथ साथ यह लुम्वीनी, गण्डकी, व धवलागीरी अंचल के पाहडी जिलोँ का प्रमुख सप्लाई प्वाइन्ट भी है। नगर व जिले के अन्दरूनी यातायात के लिए कई पक्की-कच्ची नई सड़कें बन रहीं हैं। पर्यटकों को रहने के लिए पाँच-सात अच्छे होटल भी बुटवल में हैं।
