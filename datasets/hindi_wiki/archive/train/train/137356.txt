जैसी गोर्डन स्पैन्सर  ऑस्ट्रेलियाई अभिनेता और संगीतकार हैं। इन्हें सबसे अधिक क्रमशः अमेरिकी चिकित्सा ड्रामा टीवी शृंखला हाउस व ऑस्ट्रेलियाई सोप ऑपेरा नेबर्स में निभाई गई अपनी डॉ॰ रोबर्ट चेज़ और बिली कैनेडी की भूमिकाओं के लिए जाना जाता है।
स्पैन्सर का जन्म 12 फ़रवरी 1979 को ऑस्ट्रेलिया के मेलबोर्न शहर में हुआ था। इनके अभिभावक रोबिन और रोडनी स्पैन्सर ऑस्ट्रेलियंस अगेंस्ट फर्दर इमिग्रेशन राजनीतिक पार्टी के संस्थापक हैं तथा कई बार संघीय और राज्य स्तर के चुनावों में इस पार्टी व वन नेशन पार्टी के उम्मीदवार के तौर पर खड़े हो चुके हैं।
