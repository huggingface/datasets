इस्लामोफ़ोबिया मुसलमानों के ख़िलाफ़ और उनके प्रति तर्कहीन भय या घृणा का पूर्वाग्रह है। इस्लामोफ़ोबिया दो शब्दों से मिलकर बना है:, जिसका हिंदी में अर्थ होता है- इस्लाम का भय। यह शब्दावली मुख्य रूप से पश्चिमी देशों द्वारा काम में ली जाती है। 1997 में, ब्रितानी रुन्नीमेडे ट्रस्ट ने इस्लामोफ़ोबिया के बारे में बताते हुए कहा कि यह अवधारणा मुसलमानों को देश के आर्थिक, सामाजिक और सार्वजनिक जीवन से बाहर करके मुसलमानों के ख़िलाफ़ भेदभाव के व्यवहार को दर्शाती है। यह अवधारणा यह भी मानती है कि इस्लाम अन्य संस्कृतियों के साथ कोई भी मूल्य साझा नहीं करता हैं, यह पश्चिम की संकृति से निम्न कोटि का है और एक धर्म के बजाय हिंसक राजनीतिक विचारधारा है।
