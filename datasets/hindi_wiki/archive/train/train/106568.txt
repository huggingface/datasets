रॉटनेस्ट द्वीप, जिसे स्थानीय नूंगार लोग वादजेमप कहते हैं, पश्चिमी ऑस्ट्रेलिया के तट से आगे हिन्द महासागर में स्थित एक द्वीप है। यह संक्षिप्त और अनौपचारिक रूप से रोट्टो भी कहलाता है। रॉटनेस्ट द्वीप फ़्रीमैन्टल से पश्चिम में 18 किमी की समुद्री दूरी पर है। 19 वर्ग किमी का यह द्वीप एक संरक्षित क्षेत्र है और यहाँ क्वोका नामक धानीप्राणी की आबादी पाई जाती है, जो बहुत ही कम अन्य स्थानों पर मिलने वाला प्राणी है। यह एक पर्यटक आकर्षण है और पर्थ से यहाँ के लिए दैनिक नावी सेवाएँ चलती है। अनुमान है कि हर वर्ष लगभग 5,00,000 सैलानी इसे देखने आते हैं। लगभग 100 लोग स्थाई रूप से द्वीप पर रहते हैं। द्वीप पर कोई भी मोटर वाहन ले जाना मना है।
टॉम्सन खाड़ी के किनारे बसी द्वीप की मुख्य बस्ती
द्वीप की टॉम्सन खाड़ी में डॉल्फ़िन
क्वोका
बाथर्स्ट प्रकाशस्तम्भ
