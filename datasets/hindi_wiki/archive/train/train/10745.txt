केन्द्रीय कृषि प्रौद्योगिकी संस्थान ) भोपाल में स्थित एक कृषि-शिक्षा एवं अनुसंधान तथा विकास का संस्थान है। यह भारतीय कृषि अनुसंधान परिषद का एक स्वायत्त संस्थान है। केंद्रीय कृषि अभियांत्रिकी संस्थान का उद्देश्य कृषि अभियांत्रिकी से संबंधित अनुसंधान कार्य करना है। 
इसकी स्थापना 15 फरवरी 1976 को हुई थी। यह एक सौ पचास एकड़ जमीन में यह फैला शोध केन्द्र किसानों के लिए उच्च स्तरीय कृषि प्रौद्योगिकी एवं अनुसंधान के बारे में विभिन्न शैक्षणिक कार्यक्रम एवं प्रशिक्षण की जानकारी प्रदान करता है। आरम्भ में इसका कार्यक्षेत्र कृषि मशीनें, कटाई के बाद की प्रौद्योगिकी तथा कृषि में ऊर्जा आदि क्षेत्रों में था। किन्तु बाद में इसके कार्यक्षेत्र का विस्तार करके कृषि-औद्योगिकी, इंस्ट्रुमेन्टेशन, सिंचाई, तथा ड्रेनेज इंजीनियरी आदि को भी सम्मिलित कर लिया गया।
