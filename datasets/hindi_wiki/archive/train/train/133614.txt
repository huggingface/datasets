मोना घोष शेट्टी एक भारतीय आवाज डबिंग कलाकार, गायक और निर्देशक हैं। वह पूर्व आवाज डबिंग कलाकार लीला रॉय घोष की बेटी हैं जो अपने क्षेत्र में बहुत अनुभवी थीं। वह अंधेरी, मुंबई में स्थित साउंड एण्ड विजन इंडिया की अध्यक्ष हैं। इसके पहले लीला रॉय घोष इसकी संस्थापक और अध्यच्छ थीं जिनका 2012 में निधन हो गया। तब से पहले वह संस्थापक थीं और मोना के साथ मिलकर अध्यक्ष के रूप में स्टूडियो चलाती थीं। वो हिंदी, बांग्ला, अंग्रेजी, मराठी और उर्दू में बात कर सकती हैं।
वह किशोर, युवा वयस्क और मध्यम आयु वर्ग के महिला पात्रों के लिए डबिंग करने में माहिर हैं। 15 से अधिक वर्षों तक उन्होंने कई प्रमुख महिलाओं की भूमिका के लिए हिंदी में डब किया है जैसे : कैमरून डियाज़, एंजेलिना जोली, केट बेकिंस्ले, कर्स्टन डंस्ट, हैल बेरी, झो सल्डाना, ड्रयु बैरीमोर, कैथरीन जीटा-जोन्स, जैकलिन फर्नांडीस, कैटरीना कैफ, दीपिका पादुकोण। वह अभी भी उन अभिनेत्रियों के लिए प्रमुख मान्यता प्राप्त हिंदी डबिंग और आवाज कलाकार है। शेट्टी टीवी विज्ञापनों के लिए भी डबिंग करती हैं जैसाकि उन्होंने एक भारतीय विमान सेवा के एक विज्ञापन के लिये किया है। उन्होंने हाल ही में यशराज स्टूडियो में नर्गिस फ़ख़री के 2011 की फ़िल्म "रॉकस्टार" के लिये डबिंग की।
