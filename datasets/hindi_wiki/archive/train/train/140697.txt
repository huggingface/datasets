जर्नल शब्द प्राचीन लातिनी 'द्विर्नालिस' और फ्रेंच शब्द 'जूना' से व्युत्पन्न है जिसका अर्थ "दैनिकी" होता है। शब्द का प्राचीन और वर्तमान प्रचलित अर्थ "दैनिक लेख" है, यद्यपि लेखों के संस्करण और कालक्रम कुछ भी हो सकते हैं। इस प्रकार "जर्नल" में डायरी की भाँति दैनिक लेखा नहीं होता वरन् मासिक, त्रैमासिक और वार्षिक होता है। 20वीं शताब्दी में "जर्नल" शब्द का प्रयोग पत्रिकाओं और समीक्षापत्रों के लिये होता है।
