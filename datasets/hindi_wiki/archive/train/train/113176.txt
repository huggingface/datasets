दुल्हे राजा 1998 की हर्मेश मल्होत्रा द्वारा निर्देशित हिन्दी भाषा की हास्य फ़िल्म है। इसमें गोविन्दा, रवीना टंडन, कादर ख़ान, जॉनी लीवर, प्रेम चोपड़ा और असरानी हैं।
के के सिंघानिया पी के दीवानी से एक महंगा होटल "महाराजा इंटरनेशनल" खरीदते हैं। बाद में, सिंघानिया को पता चलता है कि होटल के परिसर के अंदर एक ढाबा एक राजा नाम के आदमी द्वारा चलाया जाता है जो होटल की कमाई के लिए नुकसानदायक है। राजा के ढाबा को हटाने के लिए सिंघानिया द्वारा उपयोग की जाने वाली हर चाल विफल होती है।
सिंघानिया की बेटी किरण राहुल नाम के एक आदमी से प्यार करती है। राहुल को आर्थिक रूप से एक सहयोगी बिश्ंबर नाथ द्वारा सहायता दी जाती है। उसी समय, राजा किरण को पसंद करने लगता है। 
सभी गीत समीर द्वारा लिखित; सारा संगीत आनंद-मिलिंद द्वारा रचित।
