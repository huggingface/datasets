हनमकोण्डा एक ऐतिहासिक नगर जो तेलंगाना के वारंगल ज़िले में स्थित है।हनमकोण्डा में काकतीय नरेशों के समय का बना हुआ मन्दिर है जो दक्षिण भारत के सर्वोत्कृष्ट मन्दिरों में परिगणित किया जाता है।हनमकोण्डा के मन्दिर की स्थापना महाराज गणपति ने की थी।हनमकोण्डा का उल्लेख प्रतापचरित्र नामक ग्रंथ में हुआ है।चालुक्य कालीन मंदिरों की भाँति ही इसका आधार ताराकार है और इसमें सूर्य, विष्णु तथा शिव के तीन देवालय है।हनमकोण्डा के देवालयों में मूर्तियाँ नहीं हैं, किंतु कटे हुए पत्थरों की जालियों में इन देवताओं की मूर्तियाँ निर्मित हैं।हनमकोण्डा के मन्दिर के सामने काले पत्थर से बना हुआ नंदी स्थित है।हनमकोण्डा के मन्दिर में लगे एक तेलुगु-कन्नड़ के अभिलेख से ज्ञात होता है कि इसका निर्माण 1164 ई. में हुआ था।इस अभिलेख में काकतीय नरेश गणपति की वंशावली तथा तत्कालीन घटनाओं का विवरण है।
