अपराध अन्वेषण एक अनुप्रयुक्त विज्ञान है जिसमें तथ्यों का अध्ययन एवं विश्लेषण किया जाता है ताकि अपराधी की पहचान की जा सके। इसमें तलाशी लेना, साक्षात्कार लेना, पूछताछ करना, साक्ष्य एकत्र करना, आदि सम्मिलित है। आधुनिक अपराध अन्वेषण में न्यायालयिक विज्ञान नामक वैज्ञानिक तकनीक का प्रायः उपयोग किया जाता है।
अपराध से पीड़ित लोग अथवा उसके प्रत्यक्षदर्शी, पुलिस के पास किसी भी प्रकार के अपराध के संबंध मे जा सकते है। कुछ प्रकार के अपराध, जिन्हे संज्ञेय अपराध कहते है, में पुलिस का तुरन्त परिवादी की शिकायत दर्ज करना आवश्यक है। इसे प्रथम सूचना रिपोर्ट कहते है। यदि पीड़ित ने FIR में किसी का नाम दिया है या पुलिस को यह प्रतीत हो कि किसी ने कोई अपराध करवाया है, तो वह उनसे सवाल कर सकते हैं।
