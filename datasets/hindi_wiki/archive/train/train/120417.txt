अस्तोर ज़िला​ पाक-अधिकृत कश्मीर के गिलगित-बलतिस्तान क्षेत्र का एक ज़िला है। इसकी राजधानी गोरीकोट है। इस ज़िले का क्षेत्र पहले दिआमेर ज़िले का भाग हुआ करता था लेकिन2004 में उस ज़िले को विभाजित करके इसे एक अलग ज़िले का दर्जा मिला।
अस्तोर से गिलगित तक एक पक्की सड़क आती है। पाकिस्तान की राजधानी से गिलगित तक उड़ानें चलती हैं और अस्तोर आने वाले यात्री अक्सर गिलगित तक विमान से आते हैं और फिर वहाँ से सड़क-वाहन लेकर अस्तोर ज़िले में दाख़िल होते हैं।
