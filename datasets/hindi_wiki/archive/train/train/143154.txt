ज़िज अल-सिन्दहिन्द या ज़िज अल-सिन्दहिन्द अल-कबीर भारत में रचित एक ज्योतिषीय ग्रन्थ है जिसमें खगोलीय पिण्डों की स्थिति की गणना करने के लिये सारणियाँ दी गयीं हैं। अरबी-फारसी में इस प्रकार के ज्योतिषीय ग्रन्थों को 'ज़िज' कहा गया है। 'सिन्दहिन्द' शब्द 'सिद्धान्त' से आया है जो 'सिद्धान्त ज्योतिष' या 'गणित ज्योतिष' का सूचक है। इसकी रचना 770 ई के आसपास बगदाद के खलीफा अल मंसूर के दरबार में हुई। अल मंसूर ने संस्कृत से इस ग्रन्थ को अनूदित करने के लिये मुहम्मद अल-फज़ारी को नियुक्त किया था। 
