कोलंबो। श्रीलंका के पूर्व राष्ट्रपति दिनगिरी बांडा विजेतुंगा का रविवार सुबह कैंडी शहर के एक अस्पताल में निधन हो गया। वह 91 वर्ष के थे। विजेतुंगा यूनाइटेड नेशनल पार्टी के सदस्य थे। वे वर्ष 1989 से 1993 के दौरान श्रीलंका के प्रधानमंत्री रहे थे। राष्ट्रपति राणसिंघे प्रेमदासा की लिट्टे के एक आत्मघाती हमले में मौत के बाद विजेतुंगा देश के राष्ट्रपति नियुक्त हुए थे। पार्टी के नेता पद से इस्तीफा देने से पहले विजेतुंगा नवंबर 1994 तक राष्ट्रपति रहे।
