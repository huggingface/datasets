
समुद्रफेनी सेपाइडा जीववैज्ञानिक गण के समुद्री प्राणी होते हैं। ओक्टोपस, स्क्विड और नौटिलस के साथ समुद्रफेनियाँ शीर्षपाद जीववैज्ञानिक वर्ग के सदस्य हैं। समुद्रफेनियों की यह विषेशता है कि उनका शंख उनके शरीर के बाहर होने कि बजाये उनके शरीर के अंदर होता है। ऐरागोनाइट से बना यह भीतरी शंख खोखला होता है और समुद्रफेनी के शरीर को ढांचा प्रदान करने के साथ-साथ इसमें गैस भरकर समुद्रफेनी सहजता से समुद्र में ऊपर-नीचे की गहराईयों में जाने में सक्षम है।
समुद्रफेनियों की आँख का भीतरी काला भाग W-आकार का होता है। ओक्टोपसों की तरह इनकी भी आठ भुजाएँ होती हैं और दो लम्बें टेंटेकल भुजाएँ होती हैं जिनसे यह अपने ग्रास को पकड़ सकते हैं। इनके मस्तिष्क और व्यवहार से यह अनुमान लगाया गया है कि यह सबसे बुद्धिमान अकशेरुकी प्राणियों में से एक हैं।
W-आकार की आँख
नर और मादा समुद्रफेनी
समुद्रफेनी छुपने के लिये रंग बदल लेता है
एक समुद्रफेनी
