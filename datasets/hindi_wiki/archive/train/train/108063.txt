रोराइमा पर्वत, दक्षिण अमेरिका की पाकाराइमा पर्वत श्रृंखला के टेपुई पठार का उच्चतम पर्वत है। इसका सबसे पहला वर्णन अंग्रेज़ी अन्वेषक सर वाल्टर रालीघ के 1596 के लेखों में मिलता है, जिन्होने लिखा है कि इसके 31 किमी2 के शिखर की रक्षा इसके चारों ओर की 400 मीटर ऊँची खड़ी चट्टानें करती है। इस पर्वत पर वेनेजुएला, ब्राजील और गुयाना का तिहरा सीमा बिंदु स्थित है। 
रोराइमा पर्वत, वेनेजुएला के दक्षिण पश्चिमी कोने में स्थित, 30000 वर्ग किमी क्षेत्र में फैले कानाईमा राष्ट्रीय उद्यान में स्थित है। यह गयाना शील्ड पर स्थित है और गुयाना अधित्यका का सर्वोच्च शिखर है। उद्यान के पठारी पर्वतों को पृथ्वी पर उपस्थित कुछ सबसे पुरानी भूवैज्ञानिक संरचनाओं में से एक माना जाता है, जिनकी आयु पूर्वकैम्ब्रियन काल यानि लगभग दो अरब साल आंकी गयी है।
