यूकॉन, Yukon कनाडा के पश्चिमी छोर पर स्थित व तीन प्रांतों में से सबसे छोटा प्रान्त है। व्हाइटहॉर्स, यूकॉन की राजधानी और यहाँ का एकमात्र शहर है।
यह प्रदेश नॉर्थवेस्ट टेरीटरीज़ से 1898 में अलग कर दिया गया था और इसे यूकॉन प्रान्त नाम दिया गया। 27 मार्च 2002 को संघीय सरकार के यूकॉन कानून के तहत इस पश्चिमी क्षेत्र को आधिकारिक रूप से यूकॉन नाम दिया गया। हालांकि यूकॉन टेरीटरी अभी भी इसका एक प्रचलित नाम है। जिसे लघु रूप में वाईटी कहते हैं। हालांकि यहाँ कि सरकार आधिकारिक रूप से अंग्रेज़ी और फ्रांसीसी भाषा का उपयोग करती है, प्राथमिक लोग भाषाओं की भी मान्यता है। 
5,959 मी॰ की ऊँचाई के साथ यूकॉन के क्लुआन राष्ट्रीय अभयारण्य में स्थित लोगन पर्वत कनाडा का सबसे ऊँचा और अलास्का में स्थित देनाली के बाद उत्तर अमेरिका का दूसरा सबसे ऊँचा पर्वत है। अधिकांश यूकॉन में उपआर्कटिक जलवायु होती है। जिसमें लंबी सर्दियाँ और छोटी गर्मियाँ होती हैं।
यहाँ की प्रमुख नदियाँ हैं: यूकॉन नदी जिसके नाम पर ही इस प्रान्त का नाम भी रखा गया है। पेली, स्टीवर्ट, पील, व्हाइट और टैटशेनशिनी नदी भी यहीं बहती हैं। 
यूरोपीय लोगों के आने से पहले यहाँ प्राथमिक लोग या रेड इंडियन्स रहते थे। यूकॉन में पुरातात्विक खुदाई की जगहों से उत्तरी अमेरिका के मानवों की प्राचीनतम बस्तियों के सबूत मिलते हैं। इन जगहों पर रेड इंडियन्स, प्राथमिक लोगों के मौजूदगी के सबसे पुराने सबूत मौजूद हैं।
सन 800 में अलास्का के चर्चिल पर्वत पर हुए ज्वालामुखी विस्फ़ोट ने दक्षिणी यूकॉन को जवालामुखी की राख से ढक दिया था जिसे आज भी क्लोंन्डिक राजमार्ग के किनारे देखा जा सकता है।
तटीय और अंदरूनी क्षेत्रों में रहने वाले प्राथमिक लोगों के पास एक बहुत बड़ा व्यापारिक तंत्र था। यहाँ यूरोपीय लोगों का आना 19वीं सदी की शुरुवात में ही फर का व्यापार से शुरु हुआ जिसके बाद यहाँ ईसाई मिशनरीयाँ आना शुरु हो गईं। 1870 और 1880 तक सोना खोदने वाले आना शुरु हो चुके थे जिसके बाद यहाँ की जनसंख्या बढने लगी और शहर का विस्तार शुरु हो गया। 1897 में यहाँ मशहूर क्लोंडिक स्वर्ण अभियान शुरु हो गया। भारी संख्या में सोने की खोज में लोगो के आने से यह प्रान्त नॉर्थवेस्ट टेरीटरीज़ से अलग हो गया। 
यूकॉन प्रान्त नक्शे पर किसी समकोण त्रिभुज की तरह दिखता है जिसकी सीमाएँ पश्चिम में मुख्यत: 141° प. देशांतर पर अमेरिकी राज्य अलास्का से 1,210 किलोमीटर तक मिलती हैं, पूर्व में नॉर्थवेस्ट टेरीटरीज़ और दक्षिण में ब्रिटिश कोलम्बिया से लगती हैं। इसका उत्तरी तट ब्युफोर्ट सागर पर है। इसकी पूर्वी सीमा यूकॉन जलसम्भर और पूर्व में मैकेन्ज़ी पर्वतों में मैकेन्ज़ी नदी के जलसम्भर पर स्थित है।
कनाडियाई आर्कटिक मानकों के अनुरूप यूं तो सर्दियों में यूकॉन का औसत तापमान सुहावना रहता है लेकिन भीषण सर्दियों में पूरे उत्तर अमेरिका महाद्वीप में इससे ज्यादा ज्यादा ठंडी जगह कोई नहीं होती है। 1947, 1954, and 1968 में यहाँ तापमान तीन बार −60 °से. तक गिर चुका है। फरवरी 1947 में यहाँ सब्से ज्यादा ठंड पडी थी जब यहाँ का स्नैग नामक शहर में तापमान −63.0 °से. तक गिर गया था।
अधिकतर कनाडा के उलट जहाँ गर्मियाँ जुलाई अगस्त और सितम्बर में पडती हैं यूकॉन में गर्म हवाएँ जुन और मई में चलती हैं। यूकॉन में तीन बार तापमान 36 °से. तक मापा गया है। 
दिसम्बर, 2014 तक यूकॉन की जनसंख्या 37,183 थी जो कि 2004 से 19.5% बढ़ गई थी।474,712.64 कि॰मी2 के क्षेत्रफ़ल के साथ 2011 में इसका जनघनत्व 0.1/किमी2 था। 
2006 की कनाडियाई जनगणना के अनुसार प्रान्त की अधिकांश जनसंख्या यूरोपीय नस्ल की है, जबकि यहाँ अच्छी खासी संख्या में प्राथमिक लोगें की बस्तियाँ भी हैं।
शीर्ष दस नस्ले हैं:
2011 तक 87.7% निवासी कनाडियाई-मूल के थे जबकि 24.2% प्राथमिक निवासी मूल के थे। दूसरे देश से आने वालों में सबसे ज्यादा यूनाइटेड किंगडम, फिलीपींस, और संयुक्त राज्य अमेरिका थे। 2006 से 2011 के बीच में प्रवासियों में से 63.5% एशियाई मूल के थे।



जनगणना के अनुसार यहाँ सबसे ज्यादा बोली जाने वाली भाषा अंग्रेजी है। दूसरी सबसे ज्यादा फ्रांसीसी है।
यूकॉन का भाषा कानून वहाँ की पुरानी व प्राथमिक भाषाओं के महत्व की ओर ध्यान दिलाता है लेकिन सिर्फ़ अंग्रेजी और फ्रांसीसी ही कानूनी व विधायी प्रक्रियाओं के लिये इस्तेमाल होती हैं।

निर्देशांक: 64°N 135°W / 64°N 135°W / 64; -135श्रेणी:कनाडा के प्रान्त
