स्वचालित विहिमीकरण एक तकनीक है जो रेफ्रिजरेटर या फ्रीजर के वाष्पित्र के एक निश्चित समय के बाद हिमीकृत करती रहती है। इस तकनीक का प्रयोग करने वाली युक्तियाँ प्रायः तुषार-मुक्त, तुषारहीन आदि नामों से जानीं जातीं हैं।
स्वतः विहिमीकरण के लिये एक टाइमर का प्रयोग किया जाता है जो एक निश्चित समयान्तराल के बाद इवैपोरेटर क्वायल को गरम करने लगता है ताकि इसके ऊपर जमी बर्फ पिघल जाय। बर्फ पिघलने से बना जल एक नली के से होकर पीछे एक जगह इकट्ठा होता है। डीफ्रॉस्ट करने वाला हीटर 15 मिनट से लेकर आधे घण्टे तक चालू रहता है। डीफ्रॉस्ट हीटर 350 W से लेकर 600 W तक के होते हैं। गरम होते होते जब इवैपोरेटर क्वायल का ताप 5 °C से अधिक हो जाता है तो इस पर लगा एक बाईमेटैलिक स्विच हीटर की विद्युत को काट देता है और इस प्रकार डीफ्रॉस्ट का काम बन्द हो जाता है। विद्युत परिपथ की रचना ऐसी होती है कि जब डीफ्रॉस्ट हीटर चालू हो तो कम्प्रेसर बन्द होगा और जब कम्प्रेशर चालू हो तो डीफ्रॉस्ट टाइमर चालू रहेगा। दोनों एक साथ कभी चालू नहीं हो सकते। 
