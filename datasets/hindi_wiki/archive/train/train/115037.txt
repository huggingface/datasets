विलियम विलसन स्कॉटिश मूल के 19वीं शताब्दी के पत्रकार, तैराकी प्रशिक्षक एवं कोच, तथा प्रतियोगी तैराकी की वैज्ञानिक तकनीकों के योगदानकर्ता थे। 1883 में उन्होंने दी स्विमिंग इंस्ट्रक्टर प्रकाशित की, जो कि स्ट्रोक की दक्षता, सुरक्षा तथा प्रशिक्षण की आधुनिक अवधारणाओं को परिभाषित करने वाली पहली पुस्तकों में से एक थी।
1877 में विल्सन ने एक सामूहिक जलीय गेंद की खेल के नियम बनाए, जिसे उन्होंने जलीय फ़ुटबाल का नाम दिया। 1885 में ग्रेट ब्रिटेन के तैराकी संघ ने इस खेल को मान्यता दी, जिसे अब वॉटर पोलो कहा जाता है, तथा विल्सन की नियमावली का विस्तार कारते हुए नियमों की स्थापना की। 
1891 में विल्सन ने जीवन रक्षा अभ्यासों पर कई विस्तृत तथा सोदाहरण लेख प्रकाशित किए, तथा स्थानीय तैराकी संघों को जीवन रक्षक तकनीकों में कुशलता के लिए पुरस्कृत किया। विल्सन की विधियां एक पुस्तिका के रूप में वितरित हुईं, तथा उनके योगदान को मान्यता देने के लिए उन्हें रॉयल लाईफ़-सेविंग सोसाइटी का प्रथम लाईफ़ गवर्नर निर्वाचित किया गया था।
