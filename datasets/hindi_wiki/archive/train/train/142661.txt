कुरुक्षेत्र विश्वविद्यालय भारत का एक विश्वविद्यालय है। यह भारत के हरियाणा राज्य के कुरुक्षेत्र में स्थित है। इसकी स्थापना 11 जनवरी 1957 को की गयी थी। यह विश्वविद्यालय पंजाब के तत्कालीन राज्यपाल चन्द्रेश्वर प्रसाद नारायण सिंह का सपना था जो भारतीय संस्कृति और परम्परा को पोषित करने वाले एक संस्थान की स्थापना चाहते थे। जब डॉ राजेन्द्र प्रसाद ने इस विश्वविद्यालय का उद्घाटन किया था तब यहाँ केवल संस्कृत विभाग ही था। इस विश्वविद्यालय का प्रांगण लगभग 400 एकड़ में फैला हुआ है।
