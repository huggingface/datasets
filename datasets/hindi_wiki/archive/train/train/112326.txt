चोका जापानी कविता की एक शैली है। ये लम्बी कविताएँ हैं। जापान के सबसे पहले कविता-संकलन मान्योशू में 262 चोका कविताएँ संकलित हैं, जिनमें सबसे छोटी कविता 9 पंक्तियों की है। चोका कविताओं में 5 और 7 वर्णों की आवृत्ति मिलती है। अन्तिम पंक्तियों में प्रायः 5, 7, 5, 7, 7 वर्ण होते हैं।
चोका पहली से तेरहवीं शताब्दी में जापानी काव्य विधा में महाकाव्य की कथाकथन शैली रही है। मूलत; चोका गाए जाते रहे हैं। इनका वाचन उच्च स्वर में किया जाता रहा है। यह प्राय: वर्णनात्मक रहा है। इसको एक ही कवि रचता है।
