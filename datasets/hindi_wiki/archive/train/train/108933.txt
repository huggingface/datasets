अंडमान सागर बंगाल की खाड़ी के दक्षिण पूर्व, म्यान्मार के दक्षिण, थाईलैंड के पश्चिम और अंडमान द्वीप समुह के पूर्व मे स्थित एक जल संग्रह है। यह हिन्द महासागर का एक भाग है। ये उत्तर से दक्षिण तक लगभग 1,200 किमी और पूर्व से पश्चिम तक लगभग 650 किमी में फैला हुआ है और इसका कुल भौगोलिक क्षेत्रफल 7,97,000 वर्ग किमी है। इसकी औसत गहराई 870 मीटर है और अधिकतम गहराई 3,777 मीटर है।
अपने दक्षिण पश्चिमी कोने पर अंडमान सागर संकरा होता जाता है और मलाक्का की खाड़ी का निर्माण करता है, जो मलेशिया के मलय प्रायद्वीप और इंडोनेशिया के सुमात्रा द्वीप को अलग करता है।
