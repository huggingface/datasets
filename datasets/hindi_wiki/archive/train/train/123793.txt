निर्देशांक: 38°16′5.6″N 140°52′9.9″E / 38.268222°N 140.869417°E / 38.268222; 140.869417
सेंडाई जापान के मियागी प्रान्त की राजधानी, तोहोकु क्षेत्र का सबसे बड़ा शहर और टोक्यो के उत्तर में दूसरा सबसे बड़ा शहर है। 1 अगस्त 2017 तक, शहर की आबादी 1,086,012 थी, और जापान के 20 मनोनीत शहरों में से एक है। शहर का कुल क्षेत्रफल 786.30 वर्ग किलोमीटर है।
11 मार्च, 2011 को, शहर के तटीय इलाकों में 9.0 अपतटीय भूकंप से भयावह क्षति हुई, जिससे एक विनाशकारी सुनामी भी उत्पन्न हुई।
सेन्दाई 38°16'05" उत्तर एवं 140°52'11" पूर्वी अक्षांश में स्थित है। शहर का क्षेत्रफल 788.09 किमी² है, और यह प्रशांत महासागर से ओयु पर्वत तक फैला हुआ है, जोकि मियागी प्रांत की पूर्वी और पश्चिमी सीमाएं हैं। नतीजतन, शहर का भूगोलिक परिदृश्य काफी विविधपूर्ण है। जैसे पूर्वी सेन्दाई एक मैदानी क्षेत्र है, शहर का केंद्र पहाड़ीनुमा है, और पश्चिमी क्षेत्र पर ऊंची पर्वतमालयें हैं। शहर का सबसे ऊंचा स्थान फ़नगाटा पर्वत है, जोकि समुद्रतल से 1,500 मीटर ऊंचा है। हिरोसे नदी सेन्दाई में 45 किलोमीटर तक फैली हुई है। नदी के प्राकृतिक नहर का उपयोग कर इसके किनारे सेन्दाई किला बनाया गया था। 1950 के दशक तक नदी में अक्सर बाढ़ आया करती थी, लेकिन 1960 और 1970 के दशक में बनाये गये बांधों के कारण यह अब कभी-कभी ही आते है।
सेंडाइ में एक आर्द्र उप-उष्णकटिबंधीय जलवायु हैं, इसीलिये यहाँ न तो टोक्यो की तरह बहुत गर्म गर्मियाँ होती हैं, और न ही साप्पोरो की तरह सर्दियों में बर्फबारी होती हैं। हलांकि महत्वपूर्ण मौसमी अन्तर बरकरार रहता है, सर्दियाँ शांत और अपेक्षाकृत शुष्क होती हैं, जिसमें जनवरी का औसत तापमान 1.5 डिग्री सेल्सियस तक चला जाता हैं। ग्रीष्मकाल में औसतन तापमान 24.1 डिग्री सेल्सियस तक चला जाता है। शहर में तुफान बहुत कम ही आते है। यहाँ 10 सेंटीमीटर से अधिक वर्षा वाले औसतन केवल 6 दिन ही होते है।
2005 में, शहर की अनुमानित आबादी 1,028,214 थी और जनसंख्या घनत्व 1,304.10 व्यक्ति प्रति किमी² था। शहर का कुल क्षेत्रफल 788.09 किमी² हैं। इस समय शहर के अधिकांश आबादी ट्रेन और मेट्रो स्टेशनों के करीब शहरी क्षेत्रों में बसते हैं। सेन्दाई में औसत आयु 38.4 है, जो इस शहर को जापान के सबसे कम औसत आयु वाले शहरों में से एक बना देता है।
सेन्दाई तोहोकु क्षेत्र की अर्थव्यवस्था का केंद्र है, और यह क्षेत्र के रसद और परिवहन का अड्डा है। 2010 में सेन्दाई महानगर क्षेत्र की जीडीपी, 61.7 यूएस डॉलर बिलियन थी। शहर की अर्थव्यवस्था खुदरा बाजारा और सेवाओं पर निर्भर करती है, रोज़गार का लगभग दो तिहाई हिस्सा इन्हीं दो उद्योग से आता हैं। 2016 में सेन्दाई के लिए अनुमानित सकल उत्पादन 45.4 मिलियन अमेरिकी डॉलर थी। क्षेत्र में वार्षिक वस्तु की बिक्री लगभग 73.5 मिलियन अमेरिकी डॉलर तक पहुंचती है, जबकि विनिर्मित सामान की मात्रा 10 अरब अमेरिकी डॉलर तक पहुंचती है। तोहोकु इलेक्ट्रिक पावर, बिजली के एक प्रमुख क्षेत्रीय सप्लायर, का मुख्यालय सेन्दाई में है। 2016 में, सेन्दाई पर्यटन ने अनुमानित 2.229 मिलियन आगंतुकों को आकर्षित किया।
