राव बहादुर "धर्मप्रवर्थ" गुब्बी तोट्दप्पा, एक भारतीय व्यापारी और परोपकारी थे। उन्होंने देश भर के पर्यटकों के लिए "तोट्दप्पा छत्र" नामक एक मुफ्त आवास स्थान की स्थापना की। उन्हें ब्रिटिश सरकार द्वारा "राव बहादुर" और मैसूर के महाराजा कृष्णराज वोडेयार चतुर्थ द्वारा "धर्मप्रवर्थ" शीर्षक से सम्मानित किया था।
तोट्दप्पा का जन्म 1838 में गुब्बी के लिंगायत परिवार में हुआ था। बाद के वर्षों में उनका परिवार बेंगलुरु चले गये जहां उन्होंने ममुलपेट में अपना व्यापार शुरू किया।
अपने बच्चे ना होने के कारण, तोट्दप्पा ने अपनी सारी संपत्ति का उपयोग पर्यटकों और छात्रों के लाभ के लिए करने का निर्णय लिया। उन्होंने राव बहादुर धर्मप्रवर्थ गुब्बी तोट्दप्पा चैरिटी नामक ट्रस्ट की स्थापना की। 1897 में, ट्रस्ट ने बेंगलुरु सिटी रेलवे स्टेशन के पास जमीन का एक टुकड़ा खरीदा और 11 फरवरी 1903 को कृष्णराज वोडेयार चतुर्थ ने आधिकारिक तौर पर धर्मचत्र और मुफ्त छात्रावास खोला। अपने आखिरी दिनों के दौरान उन्होंने अपनी सारी संपत्ति आर॰ बी॰ डी॰ जी॰ टी॰ सी ट्रस्ट को दान कर दी और के॰ पी॰ पुट्टाना चेटि को उस ट्रस्ट के पहले अद्यक्ष के रूप में नियुक्त किया। ट्रस्ट आज भी अपना काम जारी रखता है। यह छात्रावास सुविधा पूरे कर्नाटक में विस्तारित की गई थी। वर्ष 2005 में, छात्रावास का पुनर्निर्माण किया गया। अपने शताब्दी के लिए, ट्रस्ट ने केम्पेगौड़ बस स्टेशन पर बेल्ल होटल को आय के एक स्रोत के रूप में बनाया। आवास सुविधा एक मामूली दर पर आवास प्रदान करती है और सभी के लिए खुली होती है, चाहे व्यक्ति का धर्म कुछ भी हो। छात्रावास का उपयोग वीरशैव समुदाय से संबंधित छात्रों के लिए विशेष है। अब तक छात्रावास में सरकारी अनुदान प्राप्त नहीं हुआ है। हर वर्ष लिंगायत धर्म के विद्यार्थियों को योग्यता के लिए ट्रस्ट पुरस्कार देता है।
21 फरवरी 1910 को तोट्दप्पा की 72 वर्ष की आयु में मृत्यु हो गई।
