भूतपूर्व सैनिक एक ऐसा व्यक्ति है जिसने किसी देश की सेना की सेवा की हो। भारत के सन्दर्भ में देश की नियमित सशस्त्र सेना, नौसेना तथा वायुसेना में किसी भी रैंक में, चाहे योधक के रूप में या गैर-योधक के रूप में सेवा की है और जो अपनी पेंशन अर्जित करने के पश्चात ऐसी सेवा से, चाहे स्वानुरोध पर या नियोजक द्वारा कार्यमुक्त किए जाने पर सेवानिवृत, अवमुक्त या सेवोन्मुक्त हो गया है।
भारत में भूतपूर्व सैनिकों के पुनर्स्थापन के लिए विभिन्न प्रकार की कल्याणकारी और आरक्षणकारी योजनाएं भारत सरकार व राज्य सरकारों द्वारा चलाई जा रही हैं।
