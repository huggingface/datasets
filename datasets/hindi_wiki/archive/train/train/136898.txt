250pxpx

त्रिभुवन अन्तर्राष्ट्रीय विमानक्षेत्र ) काठमांडु, नेपाल का अन्तर्राष्ट्रीय विमानक्षेत्र है। यह नेपाल का एकमात्र अन्तर्राष्ट्रीय विमानक्षेत्र है और यहां एक अन्तर्देशीय तथा एक अन्तर्राष्ट्रीय टर्मिनल हैं। यह विमानक्षेत्र काठमांडु घाटी में बसे शहर के केन्द्र से लगभग 6 कि.मी दूर स्थित है। यहां रेडिसन होटल, काठमांडु प्रथम एवं बिज़नेस श्रेणी यात्री लाउंज का संचालन करता है एवं कुछ वायुसेवाओं तथा स्टार एलाइंस गोल्ड कार्ड धारकों के लिये थाई एयरवेज़ बिज़नेस श्रेणी का लाउंज संचालित करता है। हाल ही में हुए अन्तर्राष्ट्रीय टर्मिनल के एक विस्तार के कारण वायुसेवाओं को जाने वाली दूरी कम हो गयी है। वर्तमान में लगभग 30 वायुसेवाओं द्वारा नेपाल को एशिया, यूरोप तथा मध्य पूर्व के कई गंतव्यों से जोड़ा जाता है। 
इस विमानक्षेत्र का आरंभ गौचर विमानक्षेत्र के नाम से हुआ था, जो काठामांडु का एक क्षेत्र था, जहां यह विमानक्षेत्र बना था। नेपाल में आधिकारिक रूप से विमानन का आरंभ 1949 में एक लोन 4-सीटर बीचक्राफ़्ट बोनान्ज़ा विमान के अवतरण से हुआ था। इसमें एक भारतीय राजदूत सवार थे। गौचर एवं कोलकाता के बीच पहली चार्टर उड़ान हिमालयन एविएशन के एक डैकोटा विमान में 20 फ़रवरी 1950 को चली थी।
1955 में विमानक्षेत्र का उद्घाटन महाराज महेन्द्र द्वारा किया गया और इसे पुनर्नामकरण कर महाराज के पिता के नाम पर त्रिभुवन विमानक्षेत्र कर दिया गया। विमानक्षेत्र का नाम पुनः 1964 में बदलकर वर्तमान त्रिभुवन अन्तर्राष्ट्रीय विमानक्षेत्र कर दिया गया। 1957 में मूल घास उड़ानपट्टी को कंक्रीट से बनाया गया और 1967 में 3,750 फीट से बढ़ाकर लंबाई 6,600 फीट कर दी गयी। 1975 में पुनः उड़ानपट्टी की लंबाई 6,600 फीट से बढ़ाकर 10,000 फीट की गयी।
1967 में प्रथम जेट विमान की उड़ान जो त्रिभिवन विमानक्षेत्र में अवतरित हुई लुफ़्थान्सा की एक बोइंग 707 थी जो 6,600 फीट उड़ानपट्टी पर उतरी थी। नेपाल एयरलाइंस कार्पोरेशन ने अपना जेट प्रचालन 1972 में बोइंग 727 विमान से आरंभ किया।
