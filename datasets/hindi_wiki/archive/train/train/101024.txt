मेजर ध्यानचंद राष्ट्रीय स्टेडियम, भारत की राजधानी दिल्ली में राजपथ पर स्थित एक खेल स्टेडियम है। यह मुख्यतः एक मैदानी हॉकी स्टेडियम है, तथा इसकी क्षमता 25000 दर्शकों की है। इस मैदान पर हॉकी विश्वकप 2010 का आयोजन किया गया था। 
इसका नाम प्रसिद्ध भारतीय हॉकी खिलाडी़ मेजर ध्यानचंद के नाम पर रखा गया है।
ध्यानचंद राष्ट्रीय स्टेडियम 1933 में बनाया गया एवं इसका नाम इरविन एम्फीथियेटर रखा गया। इसके वास्तुकार एंथोनी एस डेमिलो थे। 1951 एशियाई खेल़ो़ं के समय इसका नाम बदलकर राष्ट्रीय स्टेडियम रख दिया गया।
