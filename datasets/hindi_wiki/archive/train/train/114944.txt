नीना दोब्रेव बल्गेरियाई-कैनेडियन अभिनेत्री और मॉडल हैं। इन्होंने दॅग्रासि: नेक्स्ट जनरेशन के छठे से नौवें सत्र में मिया जोन्स, एकल किशोर माँ, की भूमिका निभाई थी। यह वर्तमान समय में सीडब्ल्यू टेलीविजन नेटवर्क के अलौकिक-किशोर ड्रामा टीवी श्रृंखला द वैंपायर्स डायरीज़ में एलीना गिल्बर्ट और कैथरीन पियर्स का किरदार निभाती हैं।
नीना दोब्रेव का जन्म सोफिया, बुल्गारिया में हुआ था। जब यह दो वर्ष कि थी तब यह कनाडा चली गईं थीं, तथा इनका पालन-पोषन टोरंटो, ओण्टारियो में हुआ। वह धाराप्रवाह फ्रेंच, अंग्रेजी और बुल्गारियन भाषाएँ बोलतीं हैं। इनकी माँ कलाकार और पिता कंप्यूटर वैज्ञानिक हैं।
