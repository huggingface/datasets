तकनीकी रूप से बैंक के नोट या केवल नोट एक बैंक द्वारा की गयी घोषणा है। इसमें बैंक घोषणा करता है कि मांगे जाने पर, बैंक उस नोट के धारक को उस नोट के मूल्य के बराबर धनराशि देने का वचन देता है। इसका उपयोग धन के रूप में होता है। सिक्के और बैंकनोट आधुनिक युग में धन के नकदी रूप हैं जो लेकर चलने, सुरक्षित रखने, व्यवहार आदि में अत्यन्त सुविधाजनक हैं।
किसी देश के सामाजिक-आर्थिक दर्पण में रूप में मुद्रा उसकी सांस्कृतिक धरोहर का एक आंतरिक संधटक होती है। भारत सिक्का जारी करनेवाला विश्व का सबसे प्राचीनतम देश है और इतिहास में दर्ज कई प्रकार के मौद्रिक प्रयोगों की भूमि रहा है।
