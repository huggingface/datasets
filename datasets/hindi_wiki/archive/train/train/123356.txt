ऍल्फगिफु 955 से 957-8 तक अंग्रेज राजा ईडविग की पत्नी और इंग्लैंड की रानी थीं। उनके बारे में जो कुछ थोडा बहुत पता है वो आंग्ल-सैक्सन घोषणापत्र जिसमें एक वसीयत शामिल है, और एंग्लों-सैक्सन गाथाओं में शत्रुतापूर्ण व बैर भाव से भरी लघु कहानियों या उपाख्यानों व सचरित्र वर्णनों से मिलता है। राजा के साथ उनका मिलन ईडविग के राज्याभिषेक के कुछ ही सालों बाद टूट गया जब प्रमुख पादरी कैंटरबरी के ओड ने इसे बेहद नजदीक का खून का रिश्ता बताते हुए अमान्य करार दिया। उनका विवाह संभवत: साठ के दशक के अंग्रेज सत्ता की राजनीतिक खींचतान की भेंट चढ गया। लगभग 1000 ई0 में जब बेनेडिक्टाइन सुधारकों जैसे डन्सटन और ओसवॉल्ड के सचरित्र वर्णनों का काल आया तब ऍल्फगिफु की स्मृतियों को लगभग भुला दिया गया। हाँलाकि 960 के दशक के मध्य में वो एक अच्छे रहन सहन वाली धनवान व जमींदार महिला जिसके राजा एडगर से अच्छे संबन्ध थे के तौर पर जानी जाती थी। अपनी वसीयतों से उसे विंचेस्टर के ओल्ड मिंस्टर, विन्चेस्टर व न्यू मिंस्टर, विन्चेस्टर में विशाल घर, भूमि व शाही धन प्राप्त हुआ था जो कि शाही परिवार से संबन्धित था।
