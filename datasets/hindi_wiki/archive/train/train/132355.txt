राष्ट्रिय संस्कृत संस्थान नई दिल्ली में स्थित एक शैक्षणिक संस्थान है। यह भारत सरकार द्वारा पूर्णतः वित्तपोषित मानित विश्वविद्यालय है। भारत सरकार ने संस्कृत आयोग की अनुशंसा के आधार पर संस्कृत के विकास तथा प्रचार-प्रसार हेतु संस्कृत सम्बद्ध केन्द्र सरकार की नीतियों एवं कार्यक्रमों के क्रियान्वयन के उद्देश्य से 15 अक्टूबर 1970 को एक स्वायत्त संगठन के रूप में इसकी स्थापना की। 7 मई 2002 को मानव संसाधन विकास मन्त्रालय, भारत सरकार ने इसे बहुपरिसरीय मानित विश्वविद्यालय के रूप में घोषित किया।
राष्ट्रिय संस्कृत संस्थान के संस्था के बहिर्नियम में घोषित उद्देश्य इस प्रकार है-
संस्थान की स्थापना के उद्देश्य पारम्परिक संस्कृत विद्या व शोध का प्रचार, विकास व प्रोत्साहन है और उनका पालन करते हुएः-
केन्द्रीय मानव संसाधन विकास मन्त्री संस्थान का कुलाध्यक्ष होता है। प्रबन्धनपरिषद संस्थान की सर्वश्रेष्ठ नीति-निर्धारक परिषद है। राष्ट्रिय संस्कृत संस्थान का कुलपति जोप्रबन्धन परिषद का अध्यक्ष होता है, संस्थान का मुख्य शैक्षणिक एवं प्रशासनिक अधिकारी है।
राष्ट्रिय संस्कृत संस्थान निम्नलिखित कार्यक्रमों के क्रियान्वयन हेतु कृतसंकल्प है।
राष्ट्रिय संस्कृत संस्थान निम्नलिखित कार्यो के लिए सदा प्रयत्नशील है--
संस्थान के अंगभूत परिसरों में संस्थान द्वारा निर्मित पाठ्यक्रम के आधार पर प्राक्-शास्त्री से लेकर आचार्य स्तर का शिक्षण प्रदान किया जाता है। संस्थान द्वारा संचालित और संस्थान से सम्बद्ध संस्कृत संस्थाएँ भी उक्त पाठ्यक्रम के अनुसार अध्यापन-कार्य सम्पन्न करती हैं।
परिसरों में शिक्षण अभ्यास पर बल देते हुए एक शैक्षणिक सत्र के शिक्षक-प्रशिक्षण पाठ्यक्रम का संचालन किया जाता है जिससे संस्कृत में शिक्षा आचार्य एवं शिक्षा शास्त्री उपाधि प्रदान की जाती है।
· रजत जयन्ती ग्रन्थमाला· स्वतन्त्र भारत स्वर्ण जयन्ती ग्रन्थमाला· संस्कृत वर्ष स्मृति ग्रन्थमाला
वर्तमान में निम्नलिखित कार्यक्रम संचालित हो रहे हैं :-
देश-विदेश के प्रारम्भिक संस्कृत शिक्षणार्थियों को हिन्दी एवं अंग्रेजी माध्यम भाषा सिखाने हेतु द्विवर्षीय पत्राचार पाठ्यक्रम का संचालन करता है।
संस्थान अखिल भारतीय स्तर पर अनौपचारिक संस्कृत शिक्षण केन्द्रों के माध्यम से क्रमिक संस्कृत स्वाध्याय सामग्री जिसे दीक्षा पाठ्यक्रम कहते है, का संचालन करता है।
संस्कृत संस्कृत भाषा शिक्षण हेतु अखिल भारत स्तर पर प्रशिक्षण कार्यक्रम आयोजित करता है।
संस्थान शास्त्रीय ग्रन्थों के विशिष्ट अध्ययन एवं शिक्षण हेतु विशिष्टाध्ययन कार्यक्रम का आयोजन करता है।
संस्थान भाषा संस्कृत शिक्षण की मुद्रित एवं इलेक्ट्रानिक सामग्री का निर्माण एवं उसका प्रचार-प्रसार भी करता है।
संस्थान इन्दिरा गाँधी राष्ट्रिय मुक्त विश्वविद्यालय के ज्ञानदर्शन के भाषा-मन्दाकिनी चैनल के माध्यम से एवं प्रसार भारती के डी0 डी0 भारती, डी0 डी0 इण्डिया चैनल से संस्कृत कार्यक्रम प्रसारित करता है।
अपने परिसरों तथा सम्बद्ध संस्थाओं में पारम्परिक पद्धति से संस्कृत शिक्षण हेतु प्रथमा से आचार्य तक सभी कक्षाओं के पाठ्यक्रम का निर्धारण करता है।
संस्थान पारम्परिक पद्धति से संस्कृत शिक्षण हेतु देश के विविध प्रान्तों में अपने परिसरों की स्थापना, अधिग्रहण व संचालन करता है। वर्तमान में संस्थान के नई दिल्ली स्थित मुख्यालय के अतिरिक्त ग्यारह अंगभूत परिसर है। संस्थान के अन्तर्गत अभी तक निम्नलिखित परिसर देश के विभिन्न राज्यों में संस्कृत विद्या के केन्द्र के रूप मे काम कर रहे है।
संस्थान देश भर में अपने अंगभूत परिसरों तथा अन्य शैक्षणिक संस्थाओं में अध्ययनरत संस्कृत के सुयोग्य छात्रों को छात्रवृत्तियाँ प्रदान करता है। ये छात्रवृत्तियाँ दो प्रकार की हैः
संस्थान संस्कृत भाषा और साहित्य के संवर्धन तथा प्रचार हेतु मानव संसाधन विकास मन्त्रालय, भारत सरकार द्वारा प्रवर्तित निम्नलिखित विविध योजनाओं का कार्यान्वयन करता हैः –
इस योजना के अन्तर्गत संस्कृत के विख्यात सेवा-निवृत्त विद्वानों को संस्थान के परिसरों तथा अन्य संस्कृत संस्थाओं में दो वर्ष की अवधि के लिए नियुक्त किया जाता है। वे शिक्षकों और छात्रों को संस्कृत वाङ्मय के विभिन्न शास्त्रों/विद्या विशेषों में गहन शिक्षण प्रदान करते हैं।
इस योजना के अधीन संस्थान लेखकों और प्रकाशकों से संस्कृत ग्रन्थों का क्रय करके संस्कृत संस्थाओं को निःशुल्क वितरित करता है।
ऐतिहासिक सिद्धान्तों के आधार पर 1500 ई.पू. से 1900 ई. तक की अवधि का एक अति व्यापक संस्कृत शब्दकोश डेकन कालेज, पूना के द्वारा तैयार किया जा रहा है जिसे वित्तीय सहायता दी जाती है।
इस योजना के अन्तर्गत चुने हुए संगठनों को ज्योतिष, कर्म-काण्ड, पुरालिपि-शास्त्र, सूची-निर्माण, पाण्डुलिपि विज्ञान, संस्कृत आशुलिपि और टंकण आदि विषयों में कार्यशालाओं के आयोजन हेतु तथा व्यावसायिक प्रशिक्षण देने के लिए वित्तीय सहायता प्रदान की जाती है।
इस योजना के अन्तर्गत देश के विभिन्न भागों में 23 संस्थाएँ संस्थान के अधीन चल रही है। इन संस्थाओं को व्यय की आवर्ती मदों पर 95% तथा अनावर्ती मदों पर 75% अनुदान दिया जाता है।
संस्थान भारत के राष्ट्रपति द्वारा प्रतिवर्ष सम्मानित संस्कृत के 15, प्राकृत का 1, अरबी के 3 और फारसी के 3 प्रख्यात विद्वानों में से प्रत्येक को 50,000/- रूपए की वार्षिक मानदेय राशि प्रदान करती है। युवा संस्कृत विद्वान के सम्मानार्थ प्रतिवर्ष एक लाख रूपए का महर्षि बादरायण पुरस्कार आरम्भ किया गया।
संस्थान प्रत्येक वर्ष देश के विभिन्न भागों में आठ शास्त्रीय विषयों पर अखिल भारतीय वाक्स्पर्धा आयोजित करता है जिससे पारम्परिक संस्कृत छात्रों को शास्त्रीय संस्कृत भाषा में आशु भाषण में प्रोत्साहित किया जा सके। श्लोकान्त्याक्षरी, समस्या-पूर्ति तथा शलाका प्रतियोगिताओं का आयोजन भी किया जाता है।
इस योजना के अन्तर्गत चयनित संगठनों को संस्कृत शिक्षकों के वेतन, छात्रों की छात्रवृत्ति, पुस्तकालय अनुदान और संस्था के भवन-निर्माण के रूप में वित्तीय सहायता दी जाती है।
संस्थान अन्तर्राष्ट्रीय समितियों के सहयोग से अन्तर्राष्ट्रीय स्तर पर संस्कृत सम्मेलनों का आयोजन करता है। इस सन्दर्भ में उल्लेखनीय है कि संस्थान ने प्रथम विश्व संस्कृत सम्मेलन का आयोजन नई दिल्ली में वर्ष 1972 में, पंचम विश्व संस्कृत सम्मेलन का आयोजन वाराणसी में वर्ष 1981 में और दशम विश्व संस्कृत सम्मेलन का आयोजन बेंगलूर में 3-9 जनवरी 1997 को किया।
राष्ट्रिय संस्कृत संस्थान के मुख्यालय में प्रशासन अनुभाग नियमों, विनियमों और प्रक्रियानुसार आन्तरिक व्यवस्था कार्य करता है। यह संस्थान के विभिन्न अंगीभूत परिसरों को अधिक प्रभावी और कार्यकुशल बनाने हेतु आवश्यक स्थापन सहायता प्रदान करता है। यह अनुभाग प्रमुख रूप से सामान्य प्रशासन, स्थापना सम्बन्धी कार्य, सेवा और भूमि आपूर्ति और भवन अधिग्रहण, नए परिसरों की स्थापना और प्रबन्धन परिषद् तथा वित्त, समिति की बैठकों के संचालन आदि कार्य करता है।
वित्त विभाग का समस्त कार्य उपनिदेशक की देखरेख में किया जाता है। संस्थान-मुख्यालय स्थित वित्त विभाग का कार्य आय-व्यय का विवरण तैयार करना, अनुदान की प्राप्ति, मुख्यालय एवं उसके अन्तर्गत परिसरों के पक्ष में उनका वितरण, वित्तीय व्यवस्था और वार्षिक लेखा-विवरण तैयार करना वित्त-विभाग से ही संस्थान एवं परिसरों के अधिकारियों एवं कर्मचारियों की भविष्य-निधि को सुरक्षित रखने तथा यथा समय वितरण की व्यवस्था की जाती है। मन्त्रालय एवं संस्थान की योजना के अस्वीकृत पाठ्यक्रमों के छात्र-छात्राओं की छात्रवृत्ति-राशि का वितरण-कार्य, मन्त्रालय की शास्त्रचूडामणि इत्यादि कतिपय योजनाएँ, सम्मानित संस्कृत पण्डितों के लिए मानदेय राशि का भुगतान तथा विभिन्न शोध संस्थानों एवं सम्मान से सम्मानित विद्वज्जनों के लिए देय वार्षिक राशि का वितरण भी संस्थान के वित्त विभाग से ही जाता है।
इस विभाग के महत्त्वपूर्ण उत्तरदायित्व हैः -
इस अनुभाग का मुख्य दायित्व, विभिन्न परीक्षाओं का आयोजन तथा संस्थान के परीक्षा पत्रों का मूल्यांकन संस्थान के द्वारा प्रथमा से आचार्य, शिक्षाशास्त्री तथा विद्यावारिधि जैसी विभिन्न परीक्षाओं का संचालन किया जाता है। इन परीक्षाओं में अंगीभूत परिसरों तथा सम्बद्ध संस्थाओं के छात्र प्रवेश पाते है। ये परीक्षा शैक्षिक परिषद् द्वारा निर्धारित मार्गदर्शी सिद्धान्तों और इस उद्देश्य से निर्धारित पाठ्यक्रमों के अनुसार संचालित की जाती है।
इस विभाग द्वारा संस्कृत के प्रचार के लिए मंत्रालय के विभिन्न योजनाओं का क्रियान्वयन किया जाता है-
इस योजना के अन्तर्गत संगठन/संस्थाओं को संस्कृत के प्रचार प्रसार के लिए किए जा रहे क्रियाकलापों और उनका विस्तार करने या नई योजनाएं बनाने के लिए वित्तीय सहायता दी जाती है।
इस योजना के अन्रगत अखिल भारतीय स्तर पप आठ सास्त्कीय विषयों मे वाक्स्पर्धाओं का औयोजन किया जाता है। साथ ही अन्त्याक्षरी एवं सम्स्यापूर्ति स्पर्धाएं थभी आयोजित की जाती है, जिनमें देश क सभी प्रान्तों से छात्र भाग लेते है।
संस्कृत भाषा मे उपलब्ध विभिन्न शास्त्रों में शिक्षकों तथा शोध छात्रों के विशेष मार्गदर्शन के लिए विद्यापीठों एवं अन्य संस्कृत संस्थाओं में सुप्रसिद्ध सेवा निवृत्त संस्कृत विद्वानों को इस योजना के अन्तर्गत दो वर्ष के लिए नियुक्त किया जाता है।
इस योजना के अन्तर्गत संस्कृत छात्रों के लिए ज्योतिष, कर्मकाण्ड, पुरालिपिशास्त्र, पाण्डुलिपि विज्ञान, संस्कृत आशुलिपि-टंकण आदि का अल्पकालिक व्यावसायिक प्रशिक्षण संचालित करने के लिए संस्कृत संस्थाओं को आर्थिक अनुदान दिया जाता है।
इस योजना के अन्तर्गत ऐतिहासिक सिद्धान्त के आधार पर विश्वकोष के समान संस्कृतशब्दकोष के निर्माण एवं प्रकाशन के लिए डेकन कालेज पुना को वार्षिक अनुदान दिया जाना एक अन्तर्राष्ट्रीय महत्त्व का कार्य है। सम्प्रति इसके चार खण्ड पृष्ठ प्रकाशित हो चुके है।
प्रतिवर्ष देश के सुप्रसिद्ध संस्कृत, अरबी और फारसी भाषा के विद्वानों का उनकी विशिष्ट सेवा के आधार पर मानव संसाधन विकास मंत्रालय, भारत सरकार द्वारा राष्ट्रपति सम्मान के लिए चयन किया जाता है तथा इन्हें आजीवन प्रतिवर्ष 50.000 रू0 सम्मान राशि दी जाती है।
इस योजना के अन्तर्गत देश में संस्कृत शिक्षण के प्रोत्साहनार्थ उसके प्रचार-प्रसार में संलग्न संस्कृत पाठशालाओं/महाविद्यालयों को संस्थान द्वारा स्वीकृत किया जाता है। इन्हें 15 प्रतिशत का आवर्ती अनुदान और 75 प्रतिशत अनावर्ती अनुदान दिया जाता है। इनका प्रसासन प्रबन्ध समिति के द्वारा किया जाता है।
आदर्श पाठशाला योजना के तहत सम्प्रति देश भर में 23 आदर्श महाविद्यालय है:-
यहां उपलब्ध पाठ्यक्रमों में निम्न हैं:-
इस अनुभाग का मुख्य दायित्व, विभिन्न परीक्षाओं का आयोजन तथा संस्थान के परीक्षा पत्रों का मूल्यांकन संस्थान के द्वारा प्रथमा से आचार्य, शिक्षाशास्त्रि तथा विद्यावारिधि जैसी विभिन्न परीक्षाओं का संचालन किया जाता है। इन परिक्षाओं में अंगीभूत परिसरों तथा सम्बद्ध संस्थाओं के छात्र प्रवेश पाते है। ये परीक्षा शैक्षिक परिषद् द्वारा निर्धारित मार्गदर्शी सिद्धान्तों और इस उद्देश्य से निर्धारित पाठ्यक्रमों के अनुसार संचालित की जाती है।
