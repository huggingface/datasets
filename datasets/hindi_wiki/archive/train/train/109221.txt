
निर्देशांक: 29°55′N 73°53′E / 29.92°N 73.88°E / 29.92; 73.88
गंगानगर जिला या श्रीगंगानगर जिला भारत के राजस्थान प्रान्त का एक शहर है। यहां का मुख्यालय श्रीगंगानगर शहर है। इस ज़िले को "राजस्थान का पंजाब " कहा जाता है इसका करण यहाँ पंजाबियो की बहुतायत है। यह "राजस्थान का अन्नदाता " जेसे नामो से भी मशहूर है।
श्री गंगानगर ज़िला 28.4-30.6 अक्षांश और 72.2-75.3 देशांतर के मध्य पड़ता है। इस ज़िले का क्षेत्रफल 10,978 वर्ग किलों मीटर या 1,115,466 हेक्टेयर है पूर्व में हनुमानगढ़ जिला लगता है तथा दक्षिण में बीकानेर ज़िले से और पश्चिम में पाकिस्तान के पंजाब प्रांत के बहावलनगर ज़िले से और उतर में भारत के पंजाब राज्य से लगता है। हरियाणा राज्य भी श्री गंगानगर ज़िले की सीमा से 15 किमी दूर है।
इस ज़िले का नाम बीकानेर के महाराजा गंगासिंह के नाम पर पड़ा है। इस समय यह बहुत ही अधिक निर्जन स्थानो में से था। पहले इसका नाम राम नगर था। इसका प्राचीन नाम रामू जाट की ढाणी था।वर्तमान में ये भूभाग सोढल गढ़ और चुंघेर जैसे दुर्गों को अपने आप में सँजोये हुआ है।
