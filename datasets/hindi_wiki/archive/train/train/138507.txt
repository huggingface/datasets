
घनत्व
हिंदचीन, फ्रांस के उपनिवेशों का समूह का नाम था। इसका आधिकारिक नाम था हिंदचिनी संघ । 
1887 में वियतनाम के तीन क्षेत्रों को कम्बोडिया के साठ जोड़ दिया गया। 1893 में लाओस और 1898 में क्वांगचाउ वान को जोड़ा गया। 1902 तक इसकी राजधानी साइगॉन थी, फिर 1939 तक हनोई, और 1945 तक दा लात। उसके बाद इसकी राजधानी फिर से साइगॉन हो गई।
द्वितीय विश्वयुद्ध में फ़्रांस के हार के बाद, इसका प्रशासन विशी सरकार द्वारा किया गया, और मार्च 1945 तक यह जापानी कब्ज़े में था। 1941 से वियत मिन्ह नामक साम्यवादी सेना ने हो ची मिन्ह के नेतृत्व जापानियों के ख़िलाफ़ विद्रोह शुरू किया। अगस्त 1945 में उन्होंने स्वतंत्रता की घोषणा की और फ़्रांस के ख़िलाफ़ युद्ध जारी रखा, हो प्रथम हिंदचीन युद्ध बना।
साइगॉन में साम्यवादी-विरोधी वियतनाम राज्य को 1949 में स्वतंत्रता प्रदान किया गया, जिसके राजा बाओ दाई थे। 9 नवंबर 1953 को लाओस साम्राज्य और कम्बोडिया साम्राज्य स्वतंत्र हुए। 1954 के जिनेवा सम्मलेन के बाद फ़्रांसिसी वियतनाम से निकल गए और फ़्रांसिसी हिंदचीन का अंत हो गया।
