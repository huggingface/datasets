भारतीय रेलवे खान-पान एवम् पर्यटन निगम भारतीय रेल का उपविभाग है जो रेलवे की खान-पान व्यवस्था, पर्यटन और ऑनलाइन टिकट सम्बन्धी गतिविधियों का कार्यभार सम्भालता है।
आईआरसीटीसी1, भारत भर की रेल गाड़ियों में और रेलवे स्टेशनों पर खान-पान की सेवाएँ उपलब्ध कराने की ज़िम्मेदारी सम्भालता है। यात्रा की दूरी और यात्रियों की औसत लदान घटक को ध्यान में रखते हुए, रेलवेज़ द्वारा या तो गाड़ी में ही पैंट्री कार की व्यवस्था की जाती है या यात्रा के दौरान कुछ चुनिंदा स्टेशनों पर भोजन उपलब्ध कराया जाता है।
भारत में रेल टिकट बुकिंग को सुविधाजनक और बेहतर बनाने में आईआरसीटीसी का बहुत बड़ा योगदान रहा है। इस विभाग ने अपने वेबसाइट पर इंटरनेट के ज़रिये और साथ ही मोबाइल फ़ोन से जीपीआरएस या एसएमएस के ज़रिये भी रेल टिकट बुकिंग कराने की सुविधा उपलब्ध कराने में पथप्रदर्शक का काम किया है। टिकट रद्द करना हो या उसमें कोई परिष्करण करना हो तो वह भी ऑनलाइन पर किया जा सकता है। इ-टिकटों के अलावा, आईआरसीटीसी आई-टिकटें भी प्रदान करता है जो मूल रूप से सामान्य टिकट की तरह ही होते हैं, अन्तर सिर्फ़ इतना होता है कि उनकी बुकिंग ऑनलाइन द्वारा की जाती है और उन्हें डाक द्वारा पहुँचाया जाता है। टिकट के पीएनआर स्टेटस की जानकारी ऑनलाइन हासिल करने की भी सुविधा है।
मुंबई उपनगरीय रेल गाड़ियों के यात्री अपना सीज़न टिकट भी आईआरसीटीसी के वेबसाइट के ज़रिये प्राप्त कर सकते हैं।
हाल ही में आईआरसीटीसी ने अक्सर यात्रा करने वाले यात्रियों के लिए "शुभ यात्रा" नामक योजना का शुभारम्भ किया है। इस योजना के ज़रिये, यात्री वार्षिक शुल्क का अग्रिम भुगतान करके, पूरे वर्ष भर में खरीदी हुई अपनी टिकटों पर रियायत पा सकते हैं।
तत्काल योजना के तहत जो यात्री कम समय अवधि के अंदर अपनी यात्रा की योजना बनाते है, वे आईआरसीटीसी पोर्टल पर तत्काल योजना के माध्यम से सभी मेल / एक्सप्रेस ट्रैन में यात्रा टिकट बुक कर सकते है । तत्काल सुविधा के अंतर्गत प्रारंभिक स्टेशन से ट्रेन के प्रस्थान से एक दिन पहले से, वातानुकूलित कोच के आरक्षण के लिए पूर्वाह्न 10:00 बजे से बुकिंग शुरू होती है और सामान्य कोच के लिए पूर्वाह्न 11:00 बजे से बुकिंग शुरू होती है ।
आईआरसीटीसी देश-विदेश के पर्यटकों के लिए बजट और डीलक्स पैकेज टूर का आयोजन भी करता है। भारत दर्शन नामक लोकप्रिय पर्यटन पैकेज द्वारा बजट पर्यटकों को भारत के महत्त्वपूर्ण पर्यटन स्थलों की सैर करायी जाती है। लग्ज़री पर्यटन पैकेज भी उपलब्ध कराये जाते हैं, जिनमें विशेष लग्ज़री गाड़ियों में यात्रा करायी जाती है, जैसे:
और आईआरसीटीसी 'महाराजास एक्सप्रेस' के प्रचालन में भी भागीदार है।
ऑनलाइन पर रेल टूर पैकेज, हॉलिडे पैकेज, होटेल्स, कैब्स, टूरिस्ट ट्रेन्स इत्यादि की बुकिंग के लिए railtourismindia.com पर लॉग ऑन करें।
पारम्परिक पर्यटन के अलावा, आईआरसीटीसी साहसिक पर्यटन पैकेज भी उपलब्ध कराता है, जिसमें पानी के खेल, जोखिम भरे खेल और जंगलों में लम्बी पैदल यात्रा इत्यादि शामिल हैं। इनके अलावा, पर्यटकों की विशिष्ट पसन्द के अनुकूल पर्यटन योजना बनाने का प्रावधान इसका एक और ख़ास आकर्षण है।
आईआरसीटीसी की अपनी वेबसाइट के माध्यम से हवाई यात्रा टिकट बुकिंग में भी उपस्थिति है। आईआरसीटीसी सभी घरेलू और अंतरराष्ट्रीय यात्रा के लिए हवाई यात्रा टिकट बुकिंग सुविधा प्रदान करता है। आईआरसीटीसी एलटीसी टिकट बुक करने के लिए एक अधिकृत एजेंसी भी है। आईआरसीटीसी अपने यात्रा के दौरान ग्राहक सेवा के माध्यम से हवाई यात्रा के संबंध में आपके सभी प्रश्नों का समाधान प्रदान करता है।
ऑनलाइन सुविधा उपलब्ध कराने के बाद, बहुत ही कम समय में, आईआरसीटीसी का वेबसाइट पूरे एशिया महादेश में सबसे बड़ा और सबसे तेज़ी से प्रगति करता इ-कॉमर्स वेबसाइट बन गया और 2003 में इस वेबसाइट के पंजीकृत उपयोगकर्ताओं की संख्या लगभग छः लाख थी।
आईआरसीटीसी द्वारा जीते हुए कुछ अन्य पुरस्कार हैं:
