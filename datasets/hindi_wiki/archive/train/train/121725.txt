सर्वात्मवाद
अन्य नेग्रिटो जातियाँ, विसाया जातियाँ, और फ़िलिपीनी
बतक एक नेग्रिटो मानव जाति है जो दक्षिणपूर्वी एशिया के फ़िलिपीन्ज़ देश के पलावन द्वीप के पूर्वोत्तरी भाग में रहती है। इनकी जनसंख्या केवल 500 के आसपास बची है। इनका लूज़ोन के आएता लोगों से करीबी सम्बन्ध माना जाता है। इनका कद छोटा, रंग गाढ़ा और बाल घुंघराले होते हैं। ध्यान दें कि यह बतक जनजाति इण्डोनेशिया के सुमात्रा द्वीप पर मिलने वाली बतक जाति से बिलकुल भिन्न है।
आधुनिक काल से 20,000 से 30,000 वर्ष पहले हिमयुग के दौरान समुद्री सतह नीचे थी क्योंकि बहुत-सा जल बर्फ़ के रूप में जमा हुआ था। भूवैज्ञानिक मानते हैं कि तब बोर्नियो के द्वीप और फ़िलिपीन्ज़ के बीच एक ज़मीनी पुल अस्तित्व में था जो हिमयुग की समाप्ति पर समुद्र में डूब गया। माना जाता है कि आती, आएता, बतक व अन्य फ़िलिपीनी नेग्रिटो लोगों के पूर्वज इसी पुल पर चलकर दसियों हज़ार साल पूर्व फ़िलिपीन्ज़ के विसाया क्षेत्र में पहुँचे थे।
बतक अधिकतर सर्वात्मवादी होते हैं लेकिन इनके धर्म में कुछ हिन्दू धर्म के तत्व भी मिलते हैं। वे मानते हैं कि प्रकृति में कई आत्माएँ बसती हैं। कुछ "पानयेओन" कहलाने वाली आत्माएँ मनुष्यों को संदेह से देखती हैं लेकिन उन्हें अधिकतर अकेला छोड़ दोती हैं। कुछ "दिवाता" दयालु होती हैं और मनुष्यों को मदद करने की चेष्टा करती हैं। इन आत्माओं से सम्पर्क करने के लिए ओझाओं की सहायता ली जाती है।
