यूरोपीय महाद्वीप पर 

घनत्व

घनत्व
ग्रेट ब्रिटेन राजशाही या ग्रेट ब्रिटेन राजतंत्र, आधिकारिक रूपसे:ग्रेट ब्रिटेन, पश्चिमी यूरोप में 1 मई 1707 से 13 दिसंबर 1800 तक विद्यमान, यूनाइटेड किंगडम का पूरक राज्य था। ग्रेट ब्रिटेन की स्थापना 1706 को अंग्रेज़ी राजशाही और स्कोटियाई राजशाही के बीच तय किये गए विलयके समझौतेका 1707में विलय के अधिनियमों के रूपमें पारित होनेके कारण हुआ था। इन अधिनोइयमोंके कारण, पूर्व आंग्ल राजतंत्र और स्कॉट राजतंत्रका एक शासक, एक संसद तथा एक व्यवस्था के साथ, एकही राजतांत्रिक इकाईके रूपमें विलय होगया, जिसका विस्तार पूरे ग्रेट ब्रिटेन और उसके निकट के द्वीपों पर अधिपत्य था। इस राजतंत्र का अधिआसन, लंदन का वेस्टमिंस्टर शहर था। यह एक पूर्णतः एकात्मक राज्य राज्य था, और इसकी राजनीतिक व्यवस्था में स्कॉटलैंड और इंग्लैंड के बीच किसी प्रकार का संघीय या महासंघिया संबंध नहीं था। इंग्लैंड और स्कॉटलैंड सन् 1603 में एलिज़ाबेथ प्र॰ के देहांत पश्चात् जेम्स प्रथम की सिंघासन-उत्तराधिकृति से एक व्यक्तिगत विलय की स्थिती में थे। हालाँकि, इंग्लैंड और आयरलैंड का विलय हो गया था, परंतु आईरिस राज्य, ग्रेट ब्रिटेन का हिस्सा नहीं था, और वह एक स्वतंत्र प्रदेश था।
1 जनवरी 1801, को ग्रेट ब्रिटेन राजशाही का आयरिश राजशाही के साथ विलय होगया और ग्रेट ब्रिटेन और आयरलैंड की यूनाइटेड किंगडम की स्थापना हुई। 1922 में, आयरलैंड का पांच-छ्याई भाग, इस यूनाइटेड किंगडम से निकल गया और इस राज्य का पुनःनामकरण कर, इसका नाम ग्रेट ब्रिटेन और उत्तरी आयरलैंड की यूनाइटेड किंगडम कर दिया गया, जोकि आज विद्यमान है।
इस संयुक्त राज्य के शुरूआती वर्ष, जकॉबियाइ जागरणों से भरे थे, जो 1746 में स्टुअर्टवंशी चार्ल्स एडवर्ड स्टुअर्ट की हार के साथ समाप्त हुए। तत्पश्चात् 1763 में सप्तवर्षीय युद्ध में विजय ने सर्वप्रथम वैश्विक शक्ति के रूप में स्थापित कर दिया, जोकि अगले 100 वर्षों में इतिहास के बृहत्तम् साम्राज्य के रूप में विकसित हुई।
विलय की संधि तथा विलय के अधिनियमों में इंग्लैंड और स्कॉटलैंड को "ग्रेट ब्रिटेन के नाम से एक राजशाही के रूप में संयुक्त" करने की बात की गयी है। जिससे यह प्रतीत होता है की आधिकारिक नाम ग्रेट ब्रिटेन ही था। हालाँकि, दो अधिनियमों तथा संदिग्ध के दस्तावेज़ में "यूनाइटेड किंगडम" और उसका लंबा रूप "ग्रेट ब्रिटेन की यूनाइटेड किंगडम" के भी उल्लेख कई बार मिलता है। इसके अलावा यूनाइटेड किंगडम नाम और भी कई दस्तावेज़ों में पाया जा सकता है तथा इस बात का भी प्रमाण है की इस देश को अनौपचारिक रूप से भी "यूनाइटेड किंगडम" कहा जाता था।
वर्ष 1707 तक स्कॉटलैंड और इंग्लैंड करीब 100 सालों से एक ही शासक को साझा कर रहे थे। यह सिलसिला 1603 में स्कॉटलैंड के जेम्स षष्टम् द्वारा अपनी चचेरी बहन इंग्लैंड की एलिजाबेथ प्रथम की मृत्यु के बाद अंग्रेजी सिंहासन को उत्तराधिकृत करने तथा दोनों राजमुकुटों के विलय द्वारा शुरू हुआ था। हालाँकि, इसे राजमुकुटों का विलय कहा गया था, परंतु वास्तविक तौर पर, दोनों देशों के शासक एक ही थे, परंतु दोनों की सरकार और प्रशासनिक व्यवस्थापिका बिलकुल विभक्त और भिन्न था। इन दोनों राष्ट्रों का एक ही देश में विलय करवाने का प्रयास इससे पहले भी कई बार किया जा चूका था, परंतु 18वीं सदी से पहले तक इस सुझाव को दोनों पक्षों की राजनीतिक व्यवस्थापिक का समर्थन प्राप्त नहीं था। परंतु 18वीं सदी में हुए विभिन्न अंदरुनी राजनैतिक परिवर्तनों के कारण विलय की यूजन को बाल मिला, और स्कॉटलैंड और इंग्लैंड की संसद में विलय के अधिनियमों को पारित किया गया। इन्हें दोनों सांसदों के प्रतिनिधियों द्वारा 22 जुलाई 1706 को हस्ताक्षर किए गए विलय की संधि को लागू करने के लिए पारित किए गए थे।
ये अधिनियम 1 मई 1707 से लागु हुए। उस दिन से स्कोटियाई संसद और अंग्रेज़ी संसद का विलय होकर ग्रेट ब्रिटेन की संसद की स्थापना हुई। साथ ही इंग्लैंड और स्कॉटलैंड के विलय से ग्रेट ब्रिटेन की स्थापना हुई। इस विलायकृत संसद का आसान लंदन का वेस्टमिंस्टर का महल था, जिसमें पूर्वतः अंग्रेज़ी संसद बैठ करती थी। रानी ऐनी इस संयुक्त राजतंत्र की पहली शासक तथा स्टुअर्ट वंश की अंतिम शासक बनीं। उनके निधन के बाद, ऍक्ट ऑफ़ सेटलमेंट, 1701 के शर्तों के अंतर्गत हॅनोवर की निर्वाचिका, सोफ़िया के पुत्र, राजा जॉर्ज प्रथम ने सिंघासन पर विराजमान होकर ग्रेट ब्रिटेन पर हनोवर वंश के राज की शुरुआत की।
सन् 1700 में स्पेन के राजा चार्ल्स द्वितीय की मृत्यु के बाद, स्पेनियाइ सिंघासन फ्रांस के राजा के पोते, फ़िलिप के हाथ चला गया। फिलिप के स्पेनिश सिंघासन हासिल करने के कारण, फ्रांस और स्पेन तथा उनके उपनिवेशों के विलय की संभावना बढ़ गयी। इस संभावना के साथ ब्रिटेन की औपनिवेशिक सुरक्षा और उसकी वैश्विक शक्ति पर खतरा बढ़ गया। अतः ब्रिटेन ने डच गणराज्य और पुर्तगाल के साथ, स्पेन और फ्रांस तथा उनके मित्रदेशों के खिलाफ, स्पेनिश उत्तराशिकर के युद्ध में पवित्र रोमन साम्राज्य के साथ मैत्री कर ली। इस युद्ध में पराजय के कारण फ़िलिप ने स्पेनिश गद्दी पर अपना दावा छोड़ दिया, और स्पेन को अपने यूरोपीय प्रदेशों से हाथ धोना पड़ा। हालाँकि, उसकी अमेरिकी उपनिवेश स्पेन के पास थे, परंतु इस पराजय के कारण वैश्विक स्टार पर उसकी शक्ति अपरिवर्तनीय रूप से समाप्त हो गयी।
सप्तवर्षीय युद्ध दुनिया का पहला वैश्विक स्तर का युद्ध था जो 1754 तथा 1763 के बीच लड़ा गया। इसमें 1756 से 1763 तक की सात वर्ष अवधि में युद्ध की तीव्रता अधिक थी। इसमें यूरोप के तमाम प्रमुख राजनीतिक तथा सामरिक रूप से शक्तिशाली देश शामिल थे। इसका प्रभाव योरप, उत्तरी अमेरिका, केंद्रीय अमेरिका, पश्चिमी अफ्रीकी समुद्रतट, भारत तथा फिलीपींस पर पड़ा। अमेरिका में फ्रांस ने अपनी उपनिवेशिक संपदा को लगभग पूर्णतः ब्रिटेन को सौंप दिया, और लुइज़िआना को स्पेन के हाथों सौंप दिया। वहीँ भारत में इसे तृतीय कर्नाटक युद्ध में फ्रांस की पराजय और प्लासी की युद्ध में सिराजुद दौलह की पराजय के बाद ग्रेट ब्रिटेन भारत में सबसे ताकतवर सैन्य शक्ति के रूपमें स्थापित हुआ। इस युद्ध में फ्रांस पर विभिन्न खण्डों में विजय के कारण ब्रिटेन फ्रांस के भी उपनिवेशिक विस्तार पर रोक लगाने में सक्षम रहा
अमेरिकी क्रान्ति से आशय अठ्ठारहवीं शताब्दी के उत्तरार्ध में घटित घटनाओं से है जिसमें तेरह कालोनियाँ ब्रितानी साम्राज्य से आजाद होकर संयुक्त राज्य अमेरिका के नाम से एक देश के रूप में स्थापित हुआ।। इस क्रान्ति में सन 1775 एवं 1783 के बीच तेरह कालोनियाँ मिलकर ब्रितानी साम्राज्य के साथ सशस्त्र संग्राम में शामिल हुईं। इस संग्राम को 'क्रान्तिकारी युद्ध' या 'अमेरिका का स्वतन्त्रता संग्राम' कहते हैं।इस क्रान्ति के फलस्वरूप सन 1776 में अमेरिका के स्वतन्त्रता की घोषणा की गयी एवं अन्ततः सन 1781 के अक्टूबर माह में युद्ध के मैदान में क्रान्तिकारियों की विजय हुई।
इस काल के दौरान ग्रेट ब्रिटेन की औपनिवेशिक संपदाओं में निर्णयात्मक परिवर्तन आया; सन् 1770 के दशक में पूर्वी अमेरिकी तट पर 16वीं सदी से बसी इंग्लैंड की 13 कॉलोनयों ने अंग्रेज़ी अधिपत्यता के ख़िलाफ़ विद्रोह कर दिया। राजमुकुट के वफादारों और विद्रोहियों के बीच हुये जंगों के बाद, विद्रोही विजयी रहें और इन तेरह उपनिवेशों ने सम्मिलित रूप से 1776 में संयुक्त राज्य अमेरिका की स्थापना की। वहीँ उत्तर की और ब्रिटेन ने फ़्रांसिसी उपनिवेशों को युद्ध में हरा कर फ्रांस की कैनडा और कुबेक जैसे उपनिवेशों पर अपना अधिकार जमा लिया। अमेरिका में हुए पतन के बाद ग्रेट ब्रिटेन ने अपना ध्यान एशिया और अफ़्रीका की ओर केंद्रित किया, तथा ब्रिटेन ने ऑस्ट्रेलिया और न्यूज़ीलैण्ड में नई भूमियों का आविष्कार किया और नए उपनिवेश स्थापित किये। वहीं भारत में प्लासी की लड़ाई में विजय और पानीपत की तीसरी लड़ाई में मराठा साम्राज्य की हार के बाद, अंग्रज़ों ने भारत में स्वयं को श्रेष्ठम् शक्ति के रूप में स्थापित कर लिया, और ब्रिटिश ईस्ट इण्डिया कंपनी, जो अबतक केवल व्यापार से संबंधित थी, ने भूमि पर अधिकार जमाना शुरू कर दिया। प्रथम ब्रिटिश साम्राज्य के पतन के बाद द्वितीय ब्रिटिश साम्राज्य का उदय इसी काल के दौरान हुआ।
रानी ऐनी इस संयुक्त राजतंत्र की पहली शासक तथा स्टुअर्ट वंश की अंतिम शासक बनीं। उनके निधन के बाद, ऍक्ट ऑफ़ सेटलमेंट, 1701 के शर्तों के अंतर्गत हॅनोवर की निर्वाचिका, सोफ़िया के पुत्र, राजा जॉर्ज प्रथम ने सिंघासन पर विराजमान होकर ग्रेट ब्रिटेन पर हनोवर वंश के राज की शुरुआत की। ग्रेट ब्रिटेन के शासकों की सूचि निम्न है:
