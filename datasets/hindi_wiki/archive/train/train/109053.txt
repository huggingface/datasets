1.1 %
चमार अथवा चर्मकार भारतीय उपमहाद्वीप में पाई जाने वाली जाति समूह है। वर्तमान समय में यह जाति अनुसूचित जातियों की श्रेणी में आती है। यह जाति अस्पृश्यता की कुप्रथा का शिकार भी रही है। इस जाति के लोग परंपरागत रूप से चमड़े के व्यवसाय से जुड़े रहे हैं। संपूर्ण भारत में चमार जाति अनुसूचित जातियों में अधिक संख्या में पाई जाने वाली जाति है, जिनका मुख्य व्यवसाय, चमड़े की वस्‍तु बनाना था । संविधान बनने से पूर्व तक इनकोअछूतों की श्रेणी में रखा जाता था। अंग्रेजों के आने से पहले तक भारत में चमार जाति के लोग बहुत धनवान थे परन्तु चमड़े का कार्य करने से छूआछूत के शिकार थे । आजादी के बाद इनके साथ हो रहे छूआछूत को रोकने के लिए इनको भारत के संविधान में अनुसूचित जाति की श्रेणी में रखा गया तथा सभी तरह के ज़ुल्‍मों तथा छूआछूत को प्रतिबंधित कर दिया गया। इसके बावजूद भी देश में कुछ जगहों पर इन जातियों तथा अन्‍य अनुसूचित जातियों के साथ छूआछूत आज भी होती हैं। छूआछूत के कारण इस जाति ने चमड़े का कार्य करना बन्द कर दिया और आज इनका चमड़े का उधोग अन्य समुदाय के लोगों ने अपना लिया है चमड़े के कार्य कार्य का नाम आज कल लेदर इनडस्टी के नाम से प्रसिद्ध हो चुका है। ये चमड़े का कार्य करने में धर्म का पूर्णतः पालन करते अर्थात किसी भी जानवरों को मारते नहीं सिर्फ मरे हुए जानवरों को ही चमड़े को उपयोग में लाते थे।
भारत में सभी सुसंगठित पंचायतों से 150 से अधिक चमार जाति की उपजातियों की पहचान होती है, जिनमे जाटव, कुरील, संखवार, दोहरे, ततवा, मोची, जाटव आदि। चूंकि उनका कार्य उन्हें चमड़े से निर्मित वस्तुओ का व्यापार करने था लेकिन अब शिक्षा के कारण और तीव्र बुद्धि के बल पर इन्होने शासन प्रशासन हर जगह मजबूत स्थिति बनाई है। आज भी भारत में ब्राह्मण के बाद सर्वाधिक अखिल भारतीय सेवाओं में चमार जाति से है, मध्य काल में चमार एक अपवित्र जाति के रूप में पहचान के कलंक से पीड़ित हुये हैं। सामान्यत: उनका निवास हिन्दू जाति के गावों में होता है। प्रत्येक बस्ती का एक मुखिया होता है और बड़े शहरों में प्रधान की अध्यक्षता में ऐसे एक से अधिक समुदाय होते हैं। आज भी कई लोग चमड़े के व्यापार व अन्य परंपरागत व्यवसाय कराते हैं और बहुत से लोग खेतिहर मजदूर हैं। इस जाति को भारतीय संविधान द्वारा अनुसूचित जाति की श्रेणी में रखा गया है।
इस जाति के लोग सामाजिक होते हैं। अस्पृश्यता या छुआ छुत नहीं मानते हैं और अपने धार्मिक अनुष्ठान स्वयं करते हैं, इस जाति में विधवा को उसी उपजाति के किसी विधुर से पुनर्विवाह की अनुमति है। इस जाति का एक बड़ा हिस्सा भगवान गौतम बुद्ध और सन्त रविदास की शिक्षा का पालन करता है और उनका उद्देश्य अपनी सामाजिक स्थिति को ऊपर उठाने के लिए अपने रीति-रिवाजों का शुद्धिकरण करना है। डॉ॰ बाबासाहेब आंबेडकर इनके मुख्य आदर्श हैं।
2001 की जनगणना के अनुसार, उत्तर प्रदेश में चमारों की लगभग 16 प्रतिशत आबादी शामिल है। पंजाब में 14% और हरियाणा में लगभग 12% जनसंख्या में चमार हैं।
हरियाणा के जींद, पानीपत, करनाल, सोनीपत, रोहतक, कैथल, हिसार जिले में सबसे ज्यादा चमार और काफी हद तक गुड़गांव, फरीदाबाद में भी, इनमें से ज़्यादातर रविदासिया संप्रदाय का पालन करने वाले जाटव चमार हैं। 
कांशीराम
जगजीवन राम
