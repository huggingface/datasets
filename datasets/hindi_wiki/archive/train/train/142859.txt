भारत चीन के बाद विश्व का दूसरा सबसे बडी जनसंख्या वाला देश है। भारत की विभिन्नताओं से भरी जनता में भाषा, जाति और धर्म, सामाजिक और राजनीतिक संगठन के मुख्य शत्रु हैं। मुम्बई, दिल्ली, कोलकाता और चेन्नई, भारत के सबसे बङे महानगर हैं। 
भारत में 64.8 प्रतिशत साक्षरता है जिसमे से 75.3 % पुरुष और 53.7% स्त्रियाँ साक्षर है। लिंग अनुपात की दृष्टि से भारत में प्रत्येक 1000 पुरुषों के पीछे मात्र 933 महिलायें है। कार्य भागीदारी दर 39.1% है। पुरुषों के लिये यह दर 51.7% और स्त्रियों के लिये 25.6% है। भारत की 1000 जनसंख्या में 22.32 जन्मों के साथ बढती जनसंख्या के आधे लोग 22.66 वर्ष से कम आयु के हैं। 
यद्यपि भारत की 80.5 प्रतिशत जनसंख्या हिन्दू है, 13.4 प्रतिशत जनसंख्या के साथ भारत विश्व में मुसलमानों की संख्या में भी इंडोनेशिया और पाकिस्तान के बाद तीसरे स्थान पर है। अन्य धर्मावलम्बियों में ईसाई, सिख, बौद्ध, जैन, अय्यावलि, यहूदी, पारसी, अहमदी और बहाई आदि सम्मिलित हैं। 
भारत चार मुख्य भाषा सूत्रों, इनदो-यूरोपीयन, द्रविङियन्, सिनो-टिबेटन और औसटरो-एजियाटिक का भी स्रोत है। भारत का संविधान कुल 23 भाषाओं को मान्यता देता है। हिन्दी और अंग्रेजी केन्द्रीय सरकार द्वारा सरकारी कामकाज के लिये उपयोग की जाती है। संस्कृत, तमिल, कन्नड़ और तेलुगु जैसी अति प्राचीन भाषाऐं भारत में ही जन्मी हैं। कुल मिलाकर भारत में 1652 से भी अधिक भाषाऐं एवं बोलियां बोली जातीं हैं।
