पश्चिमी अंटार्कटिका अंटार्कटिका महाद्वीप का पश्चिमी एक-तिहाई हिस्सा है। पार-अंटार्कटिक पर्वतमाला अंटार्कटिका को दो भागों में बांटती है। पश्चिमी अंटार्कटिका इस पर्वतमाला से पश्चिम में स्थित भाग है। इस के विपरीत पूर्वी अंटार्कटिका इस पर्वतमाला की दूसरी ओर है और यहाँ अंटार्कटिका के कुल क्षेत्रफल का लगभग दो-तिहाई हिस्सा आता है। अंटार्कटिका के इन दोनों भागों के बीच पूर्वी अंटार्कटिका की औसत ऊँचाई अधिक है।
