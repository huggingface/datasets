स्काइप उच्चारित/ˈskaip/, एक सॉफ्टवेयर ऐप्लिकेशन है जो प्रयोक्ताओं को इंटरनेट पर वॉइस व वीडियो कॉल करने की अनुमति प्रदान करता है। इस सेवा के अंतर्गत अन्य प्रयोक्ताओं को किए गए कॉल और कुछ-कुछ देशों में निःशुल्क नंबरों पर किए गए कॉल, निःशुल्क होते हैं जबकि अन्य लैंडलाइनों और मोबाइल फोनों पर एक शुल्क के एवज में कॉल किया जा सकता है। अतिरिक्त विशेषताओं या सुविधाओं में त्वरित संदेशन, फ़ाइल स्थानांतरण और वीडियो कॉन्फ्रेंसिंग शामिल हैं।
स्काइप की रचना, एस्टोनिया के डेवलपरों - ऐह्टी हेइंला, प्रीट कैसेसलू और जान टॉलिन ने किया जिन्होंने मूलतः कैज़ा को भी विकसित किया था। स्वीडिश-मूल के उद्यमी निकलस ज़ेनस्ट्रॉम और डेनमार्क-निवासी जेनस फ्रीस द्वारा स्थापित, स्काइप ग्रूप का मुख्यालय, लग्ज़ेमबर्ग में और कार्यालय, लंदन, टॉलिन, टार्टू, स्टॉकहोम, प्राग, और सैन जोस, कैलिफोर्निया में हैं। इस परियोजना के प्रारंभिक नामों में से एक नाम था - "स्काइ पियर-टु-पियर" जिसे उस समय "स्काइपर" के रूप में संक्षिप्त किया गया था। हालांकि, "स्काइपर" से संबंधित कुछ डोमेन नाम पहले से ही प्रयोग में थे। इसलिए अंतिम अक्षर "r" को हटाकर मौजूदा शीर्षक "स्काइप" प्राप्त किया गया जिसके डोमेन नाम उपलब्ध थे।
ईबे ने सितंबर 2005 में 2.6 बिलियन डॉलर के बदले इस कंपनी पर अपना अधिग्रहण स्थापित कर लिया। ईबे ने स्काइप की पुस्तकों के निर्माण के पीछे 1.7 बिलियन डॉलर खर्च किया और स्काइप को एक अलग कंपनी के रूप में प्रतिष्ठित करके 2010 के सार्वजनिक शेयर के एक प्रस्ताव की भी घोषणा की। मूल रचनाकारों के साथ होने वाले एक सॉफ्टवेयर लाइसेंस विवाद के कारण, डर के तहत, कुछ मीडिया आउटलेटों ने स्काइप की प्रस्तावित बिक्री और उसके मौजूदा प्रावधान की विशेषताओं का उल्लेख किया। 1 सितंबर 2009 को सिल्वर लेक के नेतृत्व में निवेशकों के एक समूह ने 1.91 बिलियन डॉलर में स्काइप के 65% भाग को खरीद लिया। बाद में जब ईबे और नए निवेशकों ने मूल संस्थापकों की एक नियंत्रक कंपनी के द्वारा प्रस्तुत किए गए मुकदमे पर समझौता कर लिया तब इस राशि को समायोजित कर दिया गया। इस बात का भी पता चला कि अंतर्निहित पियर-टु-पियर प्रौद्योगिकी पर सदा ही नियंत्रक कंपनी का स्वामित्व था। इस मुकदमे का निपटान अंततः स्वामित्व के अधिकार का बंटवारा करके किया गया जिसके अंतर्गत नए निवेशकों को 56%, मूल संस्थापकों को 14% और ईबे को 30% स्वामित्व प्रदान किया गया। 
स्काइप, प्रयोक्ताओं को वॉइस और अधिक परंपरागत वाचनिक त्वरित संदेशन दोनों के माध्यम से वार्तालाप करने की अनुमति प्रदान करता है। वॉइस चैट, एक एकल प्रयोक्ता को कॉल करने और कॉन्फ्रेंस कॉल करने, दोनों की अनुमति प्रदान करता है। यह एक प्रोप्रिएटरी कोडेक का प्रयोग करता है। स्काइप का टेक्स्ट चैट क्लाइंट, सामूहिक चैट्स, इमोटिकॉन्स, चैट इतिहास के भंडारण, ऑफलाइन संदेशन और पिछले संदेशों के संपादन की अनुमति प्रदान करता है। त्वरित संदेश के प्रयोक्ताओं से परिचित विशेषताओं के सामान्य पहलुओं, जैसे - प्रयोक्ता की प्रोफाइल, ऑनलाइन स्थिति सूचक आदि, को भी शामिल किया गया है।
स्काइपइन, स्काइप प्रयोक्ताओं को नियमित फोन ग्राहकों द्वारा एक स्थानीय स्काइप फोन नंबर पर डायल किए गए कॉलों को अपने कंप्यूटरों पर प्राप्त करने की अनुमति प्रदान करता है; ये स्थानीय नंबर, ऑस्ट्रेलिया, ब्राज़ील, चिली, कोलंबिया, डेनमार्क, डोमिनिकन रिपब्लिक, एस्टोनिया, फिनलैंड, फ्रांस, जर्मनी, हांगकांग, हंगरी, आयरलैंड, इटली, जापान, मैक्सिको, न्यूज़ीलैंड, पोलैंड, रोमानिया, दक्षिण अफ्रीका, दक्षिण कोरिया, स्वीडन, स्विट्ज़रलैंड, नेदरलैंड्स, यूनाइटेड किंगडम और यूनाइटेड स्टेट्स के लिए उपलब्ध हैं। एक स्काइप प्रयोक्ता, इनमें से किसी भी देश के स्थानीय नंबर का प्रयोग कर सकता है जिन पर किए गए कॉलों का शुल्क-दर, उस देश के फिक्स्ड लाइनों पर किए गए कॉलों के शुल्क-दर के समान होता है। फ्रांस, जर्मनी और दक्षिण अफ्रीका सहित कुछ क्षेत्राधिकारों ने उन लोगों के लिए टेलीफोन नंबरों के पंजीकरण को निषिद्ध कर दिया है जो शारीरिक रूप से उपस्थित न हो या जिनका उस देश में निवास-स्थान नहीं है।.
दो प्रयोक्ताओं के बीच होने वाले वीडियो कॉन्फ्रेंसिंग को जनवरी 2006 में विंडोज़ और मैक ओएस एक्स प्लेटफॉर्म क्लाइंट्स के लिए प्रस्तुत किया गया था। लिनक्स के लिए 13 मार्च 2008 को रिलीज़ किया गया स्काइप 2.0 भी वीडियो कॉन्फ्रेंसिंग के समर्थन की सुविधा प्रदान करता है।
विंडोज़ के लिए 3.6.0.216 संस्करण से आरंभ होने वाला स्काइप, गुणवत्ता और विशेषताओं e.g., फुल-स्क्रीन और स्क्रीन-इन-स्क्रीन मोड वाले "हाइ क्वालिटी वीडियो" का समर्थन करता है जो मिड-रेंज वीडियो कॉन्फ्रेंसिंग सिस्टम्स की गुणवत्ता और विशेषताओं की तरह ही है। स्काइप ऑडियो कॉन्फ्रेंस, आजकल एक साथ मेज़बान सहित 25 लोगों को बात करने की अनुमति प्रदान करता है।
"स्काइपकास्टिंग" नामक एक स्थगित फीचर, स्काइप वॉइस ओवर IP वॉइस कॉल्स को रिकॉर्ड करने और टेलीकॉन्फ्रेंसों का प्रयोग पॉडकास्ट्स के रूप में करने की अनुमति प्रदान करता था जो ऑडियो या वीडियो सामग्री को इंटरनेट पर संगठित करने की अनुमति प्रदान करता है। स्काइप ने अपनी "स्काइपकास्ट्स बीटा " सेवा का शुभारंभ 2006 में किया। यह अंत तक अपने बीटा में ही रहा। स्काइपकास्ट्स, एक बार में 100 लोगों तक के पब्लिक कॉन्फ्रेंस कॉलों की मेजबानी करता था। साधारण स्काइप p2p कॉन्फ्रेंस कॉलों के विपरीत, स्काइपकास्ट्स, पैनल के विचार-विमर्श, व्याख्यान और टाउन हॉल के फोरमों के लिए उपयुक्त मॉडरेशन फीचर्स का समर्थन करता था। स्काइप, सार्वजनिक स्काइपकास्ट्स की एक निर्देशिका को संचालित करता था। 26 अगस्त 2008 को, स्काइप ने घोषणा की कि स्काइपकास्ट्स 1 सितंबर 2008 के आरंभ में बंद हो जाएगा. स्काइपकास्ट्स को बिना किसी ठोस विवरण के 1 सितंबर 2008 को 12:00 UTC बजे बंद कर दिया गया। 2009 के अंत में स्काइप फॉर पावर गेमर्स  नामक कंपनी ने घोषणा की कि एक क्लाइंट और सर्वर स्काइप ऐड-ऑन को रिलीज़ किया जाएगा जो स्काइप एंड-यूज़र्स को अपने स्वयं के "स्काइपकास्ट-लाइक" ऑटो-कॉन्फ्रेंस कक्षों को होस्ट करने में सक्षम बना देगा।
स्काइप, आपातकालीन नंबरों, जैसे - यूनाइटेड स्टेट्स और कनाडा में 911, ऑस्ट्रेलिया में 000, यूरोप में 112 या UK में 999, पर कॉल करने की सुविधा प्रदान नहीं करता है। टेलीकम्युनिकेशंस ऐक्ट की धारा 255 के प्रयोजनों को ध्यान में रखते हुए FCC ने यह निर्णय लिया है कि स्काइप, एक "परस्पर संबद्ध VoIP प्रदाता" नहीं है। इसके परिणामस्वरूप, U.S. नैशनल इमर्जेंसी नंबर एसोसिएशन ने सिफारिश की है कि सभी VoIP प्रयोक्ताओं के पास एक बैकअप के रूप में एक एनालॉग लाइन उपलब्ध है।
स्काइप के पंजीकृत प्रयोक्ताओं को एक अनोखे स्काइप नाम के माध्यम से पहचाना जाता है। प्रयोक्ता, स्काइप निर्देशिका में सूचीबद्ध हो सकते हैं।
प्रयोक्ताओं के पास एक से अधिक खाता हो सकता है और एकाधिक खातों वाले प्रयोक्ताओं की पहचान करना संभव नहीं है।
ख़बर मिली कि 9 नवम्बर 2009 तक एक साथ 20,365,656 स्काइप प्रयोक्ता ऑनलाइन थे।
जनवरी 2009 तक स्काइप, ऐंड्रॉएड के लिए 100 जावा समर्थित मोबाइल फोनों पर उपलब्ध था।जनवरी 2009 तक स्काइप ने तीन महीने में लगभग 40 मिलियन ग्राहकों को शामिल कर लिया था।
स्काइप से होकर गुजरने वाले अंतर्राष्ट्रीय ट्राफिक का परिमाण बहुत बढ़ गया है। यह सबसे बड़ा अंतर्राष्ट्रीय वॉइस वाहक बन गया है। 2005 में स्काइप प्रयोक्ताओं के बीच का कंप्यूटर-टु-कंप्यूटर ट्राफिक, 2005 में अंतर्राष्ट्रीय वाहक ट्राफिक का 2.9% और 2006 में 264 बिलियन मिनटों की कुल अंतर्राष्ट्रीय ट्राफिक का लगभग 4.4% था। 2008 में, सीमा-पार कॉलों का लगभग 8% कॉल, स्काइप के माध्यम से किया गया था।स्काइप में कुछ ऐसे फीचर्स भी पाए जाते हैं जो इसके ट्राफिक को छिपाने में सहायता करते हैं लेकिन इसे खास तौर पर ट्राफिक एनालिसिस को विकृत करने के लिए डिज़ाइन नहीं किया गया है और इसलिए यह एनोनिमस कम्युनिकेशन की सुविधा प्रदान नहीं करता है। कुछ शोधकर्ताओं ने ट्राफिक को वाटरमार्क करने में सफलता प्राप्त की है ताकि एक एनोनिमाइज़िंग नेटवर्क से गुज़र जाने के बाद भी इसकी पहचान की जा सके। 
स्काइपनाउ एक ऐसी सेवा है जिसे स्काइप, दक्षिण अफ्रीका में वोडाफोन मोबाइल सेवा प्राप्त करने वाले ग्राहकों को प्रदान करता है जो वोडाफोन प्रयोक्ताओं को बेतार के माध्यम से स्काइप अंतर्राष्ट्रीय वॉइस कॉलों में संलग्न होने में समर्थ बना सकता है।
स्काइप, एक प्रोप्रिएटरी इंटरनेट टेलीफोनी नेटवर्क का प्रयोग करता है जिसे स्काइप प्रोटोकॉल कहा जाता है। स्काइप ने इस प्रोटोकॉल को सार्वजानिक रूप से उपलब्ध नहीं किया है और इस प्रोटोकॉल का प्रयोग करने वाले आधिकारिक ऐप्लिकेशन, क्लोज़्ड-सोर्स हैं। स्काइप प्रौद्योगिकी का यह भाग, ग्लोबल इंडेक्स P2P प्रोटोकॉल पर निर्भर करता है जो जॉल्टिड कॉर्पोरेशन से संबंधित है। स्काइप और मानक VoIP ग्राहकों के बीच का मुख्य अंतर सिर्फ यही है कि स्काइप, अधिक सामान्य क्लाइंट-सर्वर मॉडल के बजाय एक पियर-टु-पियर मॉडल पर संचालित होता है। स्काइप प्रयोक्ता निर्देशिका को नेटवर्क — i.e., प्रयोक्ताओं के कम्प्यूटरों — के नोड्स में पूरी तरह से विकेंद्रीकृत और वितरित किया गया है जो नेटवर्क को स्काइप ग्रूप के लिए महंगे जटिल केंद्रीकृत अवसंरचना के बिना ही बड़ी आसानी से प्रचुर परिमाण की माप करने की अनुमति प्रदान करता है। इस दृष्टिकोण का नुकसान यह है कि स्काइप, SIP-आधारित VoIP नेटवर्कों के साथ कोई इंटेरोपरेबिलिटी प्रदान नहीं करता है।
कई नेटवर्किंग और सुरक्षा कंपनियां, उद्यम और वाहक ऐप्लिकेशनों के लिए स्काइप के प्रोटोकॉल की पहचान और नियंत्रित करने का दावा करती है। जबकि इन कंपनियों द्वारा प्रयुक्त विशिष्ट पहचान विधियां प्रायः गोपनीय होती हैं, पियर्सन के ची-स्क्वायर टेस्ट और नाइव बायेसियन क्लासिफायर्स युक्त स्टोचैस्टिक कैरेक्टराइज़ेशन, दो दृष्टिकोण हैं जिन्हें 2007 में प्रकाशित किया गया। 
स्काइप, G.729 और SVOPC सहित विभिन्न ऑडियो कंप्रेशन विधियों की एक सरणी का प्रयोग करता है। स्काइप ने विंडोज़ 4 और अन्य स्काइप क्लाइंटों के लिए स्काइप में SILK नामक एक स्काइप-निर्मित कोडेक को संलग्न किया। SILK को "हल्का और अन्तःस्थापितीय" माना गया है।
स्काइप, एक सुरक्षित संचार है; एनक्रिप्शन को निष्क्रिय नहीं किया जा सकता है और प्रयोक्ता के समक्ष अदृश्य होता है। स्काइप, कथित तौर पर गैर-स्वामित्व, व्यापक रूप से विश्वसनीय एनक्रिप्शन तकनीकों: एनक्रिप्ट बातचीत में एडवांस्ड एनक्रिप्शन स्टैंडर्ड और महत्वपूर्ण बातचीत के लिए RSA का प्रयोग करता है। स्काइप, प्रयोक्ताओं के लिए एक अनियंत्रित पंजीकरण प्रणाली प्रदान करता है जिसमें पहचान का कोई सबूत नहीं होता है। यह प्रयोक्ताओं को, अन्य प्रयोक्ताओं से अपनी पहचान छिपाकर इस प्रणाली के प्रयोग की अनुमति प्रदान करता है। किसी भी नाम का प्रयोग करके एक खाता बना लेना किसी भी व्यक्ति के लिए बहुत मामूली बात है; कॉलर के दिखाए जाने वाले नाम में प्रमाणिकता की कोई गारंटी नहीं होती है। स्काइप की सुरक्षा और पद्धति का विश्लेषण करने वाले एक थर्ड पार्टी के पेपर को ब्लैक हैट यूरोप 2006 में प्रस्तुत किया गया। इसने स्काइप का विश्लेषण किया और इसके मौजूदा सुरक्षा मॉडल में सुरक्षा से संबंधित अनगिनत मामलों का पता लगाया.
इसके संस्करण, ]], लिनक्स-आधारित ]], मैक OS X, आइफोन OS, माइक्रोसोफ्ट विंडोज़  और सोनी के PSP के लिए भी मौजूद है।
चीफ सिक्यूरिटी ऑफिसर स्काइप, कर्ट सौएर ने अपने साक्षात्कार के दौरान कहा, "हमलोग संचार का एक सुरक्षित विकल्प प्रदान करते हैं। मैं आपको नहीं बताऊंगा कि क्या हमलोग सुन सकते हैं या नहीं." स्काइप का ग्राहक, एक अप्रमाणित और स्वामित्व वाले प्रोटोकॉल का प्रयोग करता है। ]], स्वामित्व वाले सॉफ्टवेयर और प्रोटोकॉल के प्रयोग से उत्पन्न होने वाले प्रयोक्ता की गोपनीयता के मुद्दों से संबंधित है और स्काइप के प्रतिस्थापन को उन्होंने अपने उच्च प्राथमिकता वाली परियोजनाओं में से एक बना लिया है। सुरक्षा शोधकर्ता, बियोंडी और डेस्क्लॉक्स ने इस बात का अनुमान लगाया है कि स्काइप में एक बैक डोर हो सकता है क्योंकि स्काइप उस समय भी ट्राफिक भेजता है जिस समय यह बंद होता है और इसका एक कारण यह भी है कि अपने प्रोग्राम की कार्यशीलता और अपने ट्राफिक को अस्पष्ट करने के लिए स्काइप ने चरम उपायों को अपनाया है। मीडिया के कई सूत्रों ने ख़बर दी है कि 25 जून 2008 को "IP आधारित सेवाओं के वैध अवरोधन" के बारे में बुलाई गई एक बैठक में, ऑस्ट्रिया के आंतरिक मंत्रालय के उच्च-पदाधिकारियों जिनके नाम का उल्लेख नहीं किया गया, उन्होंने कहा कि स्काइप की बातचीत सुनने की समस्या उनकी नहीं है। ऑस्ट्रियन ब्रॉडकास्टर ORF ने बैठक की कार्यवाही का हवाला देते हुई यह ख़बर दी है कि "ऑस्ट्रिया के पुलिस, स्काइप कनेक्शंस को सुन सकते हैं।" स्काइप ने इन ख़बरों पर टिपण्णी करने से अस्वीकार कर दिया। 
यूनाइटेड स्टेट्स में, FCC ने कम्युनिकेशंस असिस्टेंस फॉर लॉ इनफोर्समेंट एक्ट की व्याख्या उस रूप में की है जिसके अंतर्गत एक FBI वारंट की उपस्थिति में वायरटैपिंग की अनुमति प्रदान करने के लिए डिजिटल फोन नेटवर्कों की ठीक उसी तरह आवश्यकता होती है जिस तरह से पारंपरिक फोन सेवा की आवश्यकता होती है। स्काइप, अभी तक अधिनियम के अनुरूप नहीं है और अब तक इसने यही बयान दिया है कि इसके अनुपालन का कोई इरादा या योजना नहीं है। ACLU के अनुसार, यह अधिनियम, फोर्थ अमेंडमेंट टु द U.S. कॉन्स्टिट्यूशन के मूल उद्देश्य से मेल नहीं खाता है; और हाल ही में, ACLU ने चिंता व्यक्त की है कि FCC द्वारा की गई इस अधिनियम की व्याख्या गलत है।
फरवरी 2009 को यूरोजस्ट ने स्काइप और VoIP के वैध अवरोधन पर काम करना आरंभ कर दिया।
सितंबर 2007 के बाद से, स्काइप सॉफ्टवेयर को डाउनलोड करने का प्रयास कर रहे चीन के प्रयोक्ताओं को TOM के साइट में पुनर्निर्देशित किया जाता है जो चाइनीज़ वायरलेस ऑपरेटर और स्काइप का एक संयुक्त उद्यम है जिसकी सहायता से एक संशोधित चीनी संस्करण को डाउनलोड किया जा सकता है। TOM क्लाइंट, चीन के इंटरनेट सेंसरशिप प्रणाली में शामिल होते हैं जो चीन के स्काइप प्रयोक्ताओं के पाठ्य संदेशों के साथ-साथ देश से बाहर के प्रयोक्ताओं से आदान-प्रदान किए गए संदेशों पर भी नज़र रखता है। उस समय स्काइप के मुख्य अधिकारी रह चुके निकलस ज़ेनस्ट्रॉम ने संवाददाताओं को बताया कि TOM "ने एक टेक्स्ट फिल्टर को कार्यान्वित किया था जिसका प्रयोग प्रायः प्रत्येक व्यक्ति इस क्षेत्र में कर रहा है। वे ही नियम हैं।" उन्होंने यह भी बताया: "एक बात जो निश्चित है, वह यह है कि वे किसी भी प्रयोक्ता की गोपनीयता या सुरक्षा को किसी भी तरह से जोख़िम में नहीं डालेंगे." अक्टूबर 2008 में इस बात की ख़बर मिली कि TOM, अपने सर्वरों पर कुछ स्काइप पाठ्य वार्तालापों की पूर्ण संदेश सामग्रियों को संचित कर रहा था और स्पष्ट रूप से उन वार्तालापों पर ध्यान दे रहा था जिसमें तिब्बत, फालुन गोंग, ताइवान की स्वाधीनता और चाइनीज़ कम्युनिस्ट पार्टी जैसे राजनितिक मुद्दे शामिल थे। संचित संदेशों में प्रत्येक संदेश के समय और तिथि सहित IP एड्रेसेस, यूज़रनेम्स, लैंड लाइन फोन नम्बर्स और पाठ्य संदेशों की संपूर्ण सामग्रियों के साथ-साथ संदेश प्रेषकों और प्राप्तकर्ताओं की व्यक्तिगत पहचान-योग्य जानकारी शामिल थी। चीन से बाहर के स्काइप प्रयोक्ताओं के लिए भी इस जानकारी को संचित कर लिया गया था जो एक टॉम-स्काइप यूज़र की सहायता से वार्तालाप कर रहे थे। एक सर्वर मिसकंफिगरेशन के कारण, ये लॉग फ़ाइल कुछ समय के लिए सार्वजनिक रूप से सुलभ हो गया था।
स्काइप के ख़राब ग्राहक सहायता के बारे में शिकायतें की गई है। सितंबर 2009 तक, स्काइप ने केवल अपने वेब पोर्टल और संपर्क ईमेल पतों के माध्यम से ही अप्रत्यक्ष सहायता प्रदान की है लेकिन इसके अलावा इसने कोई आधिकारिक साधन प्रदान नहीं किया। स्काइप, प्रयोक्ता के बिलिंग की जानकारी को अपडेट करने में भी असमर्थ है।
स्काइप लाइट माइक्रोसॉफ़्ट के लोकप्रिय वीडियो चैट ऐप्लीकेशन 'स्काइप' का हल्का-फुल्का, स्मार्टफोन संस्करण है जो खास तौर पर भारत जैसे देशों के उपभोक्ताओं को ध्यान में रखकर विकसित किया गया है। यह कम इंटरनेट बैंडविड्थ तथा कनेक्टिविटी में उतार-चढ़ाव की स्थिति में भी वीडियो कॉल करने में सक्षम है। आम तौर पर 2जी नेटवर्क पर वीडियो कॉल करना मुश्किल होता है। लेकिन स्काइप लाइट को इस तरह से डिजाइन किया गया है कि वह 2जी डेटा कनेक्शन के साथ भी वीडियो कॉल कर सकता है और बैटरी का खर्च भी कम आताा है। इसमें हिंदी,,बंगाली, तमिल, तेलुगू, मराठी, गुजराती, कन्नड और उर्दू आदि भारतीय भाषओं का समर्थन मौजूद है। स्काइप लाइट को एंड्रोइड ऑपरेटिंग सिस्टम पपर इन्स्टॉल किया जा सकता है।

