हीरो नं॰ 1 1997 की डेविड धवन द्वारा निर्देशित हिन्दी भाषा की फिल्म है। इसमें गोविन्दा और करिश्मा कपूर प्रमुख भूमिकाओं में है। फिल्म अधिकांशतः ऋषिकेश मुखर्जी द्वारा निर्देशित कॉमेडी फिल्म बावर्ची द्वारा प्रेरित है। इसे तेलुगू में नंदमुरी बालकृष्ण को लेकर गोपीपिन्ति अल्लाडु के रूप में पुनर्निर्मित किया गया था।
राजेश मल्होत्रा एक धनी व्यापारी धनराज मल्होत्रा का पुत्र है। वह अपने घर पर खुश नहीं है क्योंकि उसके पिता उसे अपना जीवन मन-मुताबिक जीने नहीं देते हैं। वह अपने घर से निकलता है और यूरोप पहुंचता है। मीना दीनानाथ की पोती है और उसने यूरोप में अध्ययन करने के लिए छात्रवृत्ति हासिल की है। वह अपनी चाची शन्नो के साथ यूरोप यात्रा करती है। राजेश और मीना मिलते हैं और प्यार में पड़ते हैं। धनराज मल्होत्रा अपने बेटे की तलाश में सहायक शर्मा के साथ यूरोप पहुँचते हैं और उन्हें पता चलता है कि उसके बेटे को प्यार हो गया है। वे भारत लौटते हैं ताकि राजेश और मीना शादी कर सकें।
दीनानाथ के घर में एक समस्या है। वे एक संयुक्त परिवार हैं और हाल ही में नौकर बाबू भाग गया है। वे अब एक नए नौकर की तलाश में हैं। राजेश ने महसूस किया कि उसके पिता ने दीनानाथ के साथ बैठक में गड़बड़ी की है। इसलिये वह राजू नाम के एक नौकर के रूप में दीनानाथ के घर में काम करता है। उस घर में हर किसी को कुछ समस्या है, जो राजू अपने बुद्धि के माध्यम से हल करता है। घर में है दीनानाथ के बड़े बेटे विद्या नाथ, दीनानाथ के दूसरे बेटे जीवन, छोटा बेटा पप्पी, बड़ी बेटी, शन्नो और छोटी पोती, डिंपल।
