काज़ान रूस के तातारस्तान गणतंत्र खंड की राजधानी और सबसे बड़ा शहर है। यह रूस का आठवाँ सबसे अधिक आबादी वाला नगर है। काज़ान रूस के यूरोपीय भाग में वोल्गा नदी और काज़ानका नदी के संगम पर स्थित है। इस शहर में रूसी ईसाई और तातार मुस्लिम लोग दोनों बसते हैं। सन् 2005 में काज़ान शहर की स्थापना की 1000वीं सालगिरह मनाई गई। शहर के बीच का काज़ान क्रेमलिन काज़ान का सबसे जाना-माना स्थल है और इसके बीच में स्थित टूटी हुई क़ुल​ शरीफ़ मस्जिद का नवनिर्माण करवाकर इसका भी 2005 में उदघाटन हुआ। यह अब यूरोप की सबसे बड़ी मस्जिद है।
ऐतिहासिक रूप से यह शहर कभी मंगोल सेनाओं के वंशजों की काज़ान ख़ानत का केंद्र हुआ करता था लेकिन सन् 1552 में रूस के त्सार ईवान भयानक ने इस क्षेत्र पर धावा बोला और इस शहर को हमेशा के लिए रूस के अधीन कर लिया। उसने भूतपूर्व ख़ान के किले के खँडहर-स्थल पर एक नया क़िला-नुमा निर्माण किया जिसे रूसी भाषा में 'क्रेमलिन' कहा जाता है।
काज़ान का मौसम ठंडा है। यहाँ सर्दियाँ लम्बी होती हैं - और गर्मियाँ छोटी - होती हैं।
काज़ान क्रेमलिन का स्पास्की बुर्ज
शहर की बउमाना सड़क
सर्वधर्म मंदिर - एक सांस्कृतिक केंद्र
तातारस्तान विज्ञान अकादेमी
