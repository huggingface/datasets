कंप्यूटिंग की भाषा में, जेपीईजी डिजिटल चित्रों के संपीड़न के लिए आमतौर पर इस्तेमाल किया जानेवाला एक फ़ाइल फॉर्मेट है। इस फॉर्मेट का उपयोग विशेष रूप से डिजिटल फोटोग्राफी द्वारा उत्पादित छवियों के लिए किया जाता है, जिनका एक्सटेंशन अक्सर .jpg होता है। संपीड़न की मात्रा बदली जा सकती है, जिससे की फ़ाइल आकार एवं गुणवत्ता के बीच 	अनुकूल संतुलन बनाया जा सकता है। आम तौर पर इस फॉर्मेट की मदद से छवि की गुणवत्ता में बिना अधिक नुकसान के 10:1 संपीड़न अनुपात प्राप्त किया जा सकता है।
शब्द "जेपीईजी" इस मानक को बनाने वाले समूह जॉइंट फोटोग्राफिक एक्सपर्ट्स ग्रूप का संक्षिप्त नाम है।
