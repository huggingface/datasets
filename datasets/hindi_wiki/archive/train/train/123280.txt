अंगिरा मैन्यु अथवा अहिरमन पारसी धर्म में नकारात्मक अथवा विनाशक शक्तियों के स्वामी के रूप में वर्णित है। यह अहुरा मज़्दा के विरोधी देवता के रूप में स्वीकार किया गया है। यह पारसी धर्म की मौलिक संकल्पना माना जाता है, हालाँकि, अन्य प्राचीन धर्मों में वर्णित द्वैतवाद की भांति इस अहुरा मज़्दा - अहिरमन रुपी संकल्पना को भी ईश्वर-शैतान अथवा शुभ-अशुभ शक्तियों के द्वैतवाद के रूप में देखा जाता है। अहुर मज़्द को जीवन, प्रकाश और नैतिकता का स्रोत माना गया है और अहिरमन को अन्धकार तथा मृत्यु का।
