बिग बॉस 11 भारतीय रियल्टी टीवी श्रृंखला बिग बॉस का ग्यारहवाँ सत्र है, जिसे कलर्स टीवी पर प्रसारित किया गया था। सलमान खान ने मुख्य श्रृंखला के लिए आठवी बार मेजबानी की। 1 अक्टूबर 2017 से प्रसारित इस प्रोग्राम का 14 जनवरी 2018 को समापन हुआ। बिग बॉस, बिग ब्रदर का भारतीय संस्करण है।
वूट मोबाइल अनुप्रयोग में दिखाये जाने वाला यह बिग बॉस का यह दूसरा सत्र था। पिछले संस्करण की तरह, वूट पर बिग बॉस 11 दर्शकों को अनसीन अनदेखा, कटलेस और एक नया सप्ताहांक विशेष, बिग बज़ जैसे प्रोग्राम दिखाये गये। पहली बार, विशेष रूप से केवल वूट के माध्यम से ही मतदान कराया गया।
यह एमटीवी इंडिया चैनल पर भी प्रसारित होने वाले बिग बॉस का पहला संस्करण था। एमटीवी इंडिया ने 9 अक्टूबर 2017 से एमटीवी बिग बॉस - अतिरिक्त अंश दिखाने की शुरुआत की।
14 जनवरी को हुए समापन कार्यक्रम में शिल्पा शिंदे को विजेता घोषित किया गया। उन्हें प्राइज के रूप में 44 लाख रु. प्रदान किये गये। वहीं हिना खान दूसरें और विकास गुप्ता तीसरें स्थान पर रहे। 
बिग बॉस एक रियल्टी टीवी धारावाहिक है, जिसमें कई सितारे, विवादास्पद व्यक्तित्व या आम आदमी के एक ग्रुप को एक घर में तीन महिने के लिये एक साथ रखा जाता है। उनका बाहरी दुनिया से कोई संबन्ध नहीं होता। यहाँ सिर्फ एक व्यक्ति कि आवाज आती है जो समय-समय पर अनुदेश देता रहता है, जिसे 'बिग बॉस' के नाम से जाना जाता है। हफ्ते के शुरुआत में सभी प्रतिभागी को उनमें से ही किसी एक को घर से बाहर करने के लिये नामंकित किया जाता हैं। सबसे अधिक बार नामित किन्ही दो या चार सदस्यों को घर से बाहर करने के लिये नामंकित किया जाता है। जनता, नामंकित मे से अपने पसंदीदा सदस्य को बचाने के लिये वोट करती हैं। सबसे कम वोट पाने वाले को घर से निष्कासित कर दिया जाता, और यह सिलसिला चलता रहता है। अन्तिम बचने वाला विजेता होता है। इसके अलावा हफ्ते के बीच में घर का कप्तान बनने और लक्जरी बज़ट के लिये कई टास्क होते रहते है।
"बिग बॉस 11" का प्रसारण कलर्स टीवी में सोमवार से शुक्रवार रात 10:30 बजे से 11:30 बजे तक और साप्ताहांत में 10:00 से 11:00 बजे किया जाता था। प्रत्येक दिन के प्रकरण में पिछले दिन की मुख्य घटनाएं दिखाई जाती थी। और साप्ताहांत को घर से किसी एक सदस्य के निष्कासन को लेकर कार्यक्रम होता था।
