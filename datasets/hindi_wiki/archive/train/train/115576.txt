कमचातका क्राय रूस के साइबेरिया क्षेत्र के सुदूर पूर्व में स्थित एक 'क्राय' का दर्जा रखने वाला संघीय खंड है। पहले यह दो प्रशासनिक खण्डों में बंटा हुआ था - कामचातका ओब्लास्त और कोर्याक स्वशासित ओक्रुग। इन दोनों में रायशुमारी करने के बाद जनता के फ़ैसले से 1 जुलाई 2007 को इनका विलय करके कमचातका क्राय बनाया गया। इसकी राजधानी पेत्रोपाव्लोव्स्क-कमचातस्कीय नाम का शहर है।
सन् 2007 में की गई एक जनगणना के अनुसार इसकी आबादी 3,21,764 थी। इस क्राय का क्षेत्रफल 4,72,300 वर्ग किलोमीटर है, यानी लगभग उत्तर प्रदेश, बिहार और झारखंड को मिलाकर क्षेत्र के बराबर। भौगोलिक रूप से कमचातका क्राय का बड़ा हिस्सा कमचातका प्रायद्वीप में आता है।
