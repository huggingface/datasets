रॉबिन हुड अंग्रेजी लोककथाओं का एक बहिष्कृत हीरो था। वह एक अचूक तीरन्दाज व कुशल तलवारबाज था जिसे आज भी उसके अपने साथी "मेरी मेन्स" के साथ मिलकर अमीरों की सम्पत्ति को लूट कर गरीबों में बाँट देने के लिये जाना जाता है। परम्परागत रूप से, रॉबिन हुड और उसके आदमियों को हरे कपडे पहने हुए चित्रित किया जाता है।
रॉबिन हुड मध्यकाल में एक लोकप्रिय व्यक्ति के रूप में प्रसिद्ध हो चुका था और आधुनिक साहित्य, फिल्मों एवं टेलीवि़ज़न में लोकप्रिय बना रहा। शुरुआती सूत्रों के अनुसार रॉबिन हुड एक सामान्य आदमी था जो पेशे से एक किसान था पर उसको अधिकांश समय एक ऐसे अमीर के रूप में वर्णित किया गया जिसे एक बेईमान शेरिफ ने जान बूझकर उसकी जमीन से बेदखल करके समाज से बहिष्कृत कर दिया था।
लोकप्रिय संस्कृतियों में रॉबिन हुड और उसके साथी, जिन्हें "मेरी मेन" कहा जाता था, नॉटिंघमशायर के शेरवुड जंगलों में रहते थे जहां शुरूआती कथाओं की सर्वाधिक घटनाएँ घटी. इस प्रकार रॉबिन हुड की सबसे पहली चार पंक्तियों की कविता 15वि शताब्दी में दर्ज की गई जिसकी शुरुआत में कहा गया है की: "रोबिन हूड इन शेरेवुड स्टोड" । हालाँकि बाकी अबतक संजोई गई शुरुआती कविताओं और पुराने स्रोतों से यह चित्र उभर कर आता है कि रॉबिन हुड शायद बार्न्सडेल की इलाके से था जो अब दक्षिण योर्कशायर में स्थित है।
अन्य परम्पराओं में रॉबिन के वास्तविक घर की जगह योर्कशायर के भीतर और उसके बाहर, दोनों स्थानों पर बताई गई है जिसके करण असमंजस की स्थिति उत्पन्न होती है।
