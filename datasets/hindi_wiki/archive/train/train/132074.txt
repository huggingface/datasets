मोटु
मोटू पतलू भारत में तैयार किया गया बच्चों का कार्टून शो है। इसके मुख्य पात्र मोटू और पतलू हैं। यह दोनों मित्र हैं। दोनों हर बार कोई हास्यप्रद समस्याओं में घिर जाते हैं और सौभाग्य से बच निकलते हैं। शो में उनके अन्य सहयोगियों के नाम घसीटा राम, इंस्पेक्टर चिंगम और डॉक्टर झटका हैं।
ये कहानी फुरफुरी नगर के दो दोस्तों, मोटू और पतलू के आसपास घूमती रहती है। दोनों के ऊपर परेशानी आते रहती है और वे दोनों मिल कर उस परेशानी को हल भी करते हैं। मोटू को समोसे से बहुत प्यार होता है। अपने परेशानियों वाले पलों में भी मोटू अपने समोसों के प्यार के कारण फुरफुरी नगर के सबसे अच्छे समोसे बनाने वाले के पास से आए दिन समोसे चोरी करते रहता है। वहीं पतलू उसकी मदद के लिए हमेशा तैयार रहता है।
इन दोनों के अलावा घसीटाराम, इस्पेक्टर चिंगम और डॉ॰ झटका भी एक दूसरे की मदद करते रहते हैं, पर कभी कभी डॉ॰ झटका के अजीबो-गरीब प्रयोगों के लिए घसीटाराम झूठ बोल कर या किसी और तरह से मोटू और पतलू को फंसा भी देता है। मोटू जब समोसे खाता है, तो कुछ पल के लिए बहुत ही ज्यादा ताकतवर बन जाता है।
इन सभी से दूर, इन सभी का एक मुख्य दुश्मन भी है, जिसे "जॉन द डॉन" नाम से जाना जाता है, जो हमेशा से डॉन बनने की सोचता रहता है, लेकिन मोटू और पतलू के कारण उसका कोई भी प्लान कामयाम नहीं हो पाता है। 
