मोर या पेवो तारामंडल खगोलीय गोले के दक्षिणी भाग में दिखने वाला एक तारामंडल है। इसमें कुछ मुख्य तारों को लकीरों से जोड़कर एक काल्पनिक मोर की आकृति बनाई जा सकती है। "पेवो" लातिनी भाषा में "मोर" के लिए शब्द है। इसकी परिभाषा औपचारिक रूप से सन् 1612 या 1613 में पॅट्रस प्लैंकियस नामक डच खगोलशास्त्री ने की थी हालांकि इसके नाम का प्रयोग 1597-1598 से ही शुरू हो चूका था।
मोर तारामंडल को अंग्रेजी में "पेवो कॉन्स्टॅलेशन" बुलाया जाता है लेकिन कभी-कभी "पीकॉक कॉन्स्टॅलेशन" भी कहते हैं, क्योंकि "पीकॉक" अंग्रेजी में "मोर" के लिए शब्द होता है। फ़ारसी में इस "ताऊस सूरत-ए-फ़लकी" कहते हैं। "ताऊस" फ़ारसी में "मोर" को कहते हैं, उदाहरण के लिए विश्व-प्रसिद्ध "मोर सिंहासन" को कभी-कभी भारत में भी "तख़्त-ए-ताऊस" कहा जाता है। "सूरत-ए-फ़लकी" का अर्थ "फ़लक" में तारों से बनाने वाली "सूरत"। यूनानी में भी इसे "ताऊस अस्तेरिस्मोस" कहा जाता है। यूनानी में "अस्तेर" तारे को कहा जाता है।
मोर तारामंडल में 7 मुख्य तारे हैं, हालांकि वैसे इसमें 24 तारों को बायर नाम दिए जा चुके हैं। इनमें से 5 के इर्द-गिर्द ग़ैर-सौरीय ग्रह परिक्रमा करते हुए पाए गए हैं। इस तारामंडल के मुख्य तारे और अन्य वास्तुएँ इस प्रकार हैं -
