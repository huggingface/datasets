सुलभ समाचार, कोलकाता से प्रकाशित एक बांग्ला साप्ताहिक पत्र था। यह 19वीं शताब्दी के बंगाल की पत्रकारिता का अग्रदूत था। इसका प्रकाशन कोलकाता से 16 नवम्बर 1870 से शुरू हुआ। इसे केशव चन्द्र सेन ने शुरू किया था।
केशव चन्द्र सेन ने 16 नवम्बर 1870 में कोलकाता से इस समाचार पत्र का प्रकाशन शुरू किया। इसका मूल्य मात्र एक पैसा रखा गया था, जिससे गरीब लोग या बहुत कम पैसे खर्च करने वाले भी इसे खरीद सकें। वर्ष 1912 में यह समाचार पत्र इंडियन मिर्र प्रेस से निकलने लगा था। 
शुरुआत में इसकी 1,000 प्रति निकाली गई, जो दो सप्ताह में ही बढ़ कर 5,000 हो गई और एक महीने में 8,000 तक पहुँच गई। इसे मुख्यतः आम आदमी ही पढ़ा करते थे, जो हाल ही में होने वाले या हो चुके घटनाओं के बारे में जानकारी प्राप्त करने के लिए इसे पढ़ते थे।
