
बीजिंग  चीनी जनवादी गणराज्य, की राजधानी है। बीजिंग का अर्थ है "उत्तरी राजधानी", जबकि नान्जिंग का अर्थ है "दक्षिणी राजधानी"। बीजिंग 1949 में साम्यवादी क्रान्ति के बाद से निरन्तर चीन की राजधानी है और उस समय तक यह विभिन्न कालों में अलग-अलग अवधियों तक चीन की राजधानी रहा है। बीजिंग, देश के उत्तरपूर्वी भाग में स्थित है और चार नगरपालिकाओं में से एक है। इसका अर्थ है कि इन चारों नगरपालिकाओं को प्रान्तों के बराबर दर्जा प्राप्त है और यह उसी प्रकार का स्वशासन चलाते हैं जैसे कि कोई अन्य प्रान्त। 1828 से पूर्व बीजिंग विश्व का सबसे बड़ा नगर था।
मध्य बीजिंग में जनवरी 2007 में लगभग 76 लाख लोग रह रहे थे। उपनगरीय क्षेत्रों को मिलाकर यहां की कुल जनसंख्या 1 करोड़ 75 लाख के लगभग है, जिसमें से 1 करोड़ 20 लाख के लगभग स्थाई निवासियों के रूप में पंजीकृत हैं और शेष 55 लाख लोग अस्थाई अप्रवासी निवासी हैं। बीजिंग और उपनगरीय क्षेत्र का कुल क्षेत्रफल बेल्जियम का लगभग आधा है। 
बीजिंग, चीन का सांस्कृतिक और राजनैतिक केन्द्र है, जबकि चीन का सर्वाधिक जनसंख्या वाला नगर शंघाई देश का वित्तीय केन्द्र है और जो हांगकांग के साथ इस पदवी के लिए कड़ी प्रतिस्पर्धा में है। अपने पूरे दीर्घकालिक इतिहास के दौरान बीजिंग ने अपनी एक विविध और विशिष्ट विरासत का विकास किया है। एन्साइक्लोपीडिया ब्रिटेनिका, बीजिंग को "विश्व के महानतम" नगरों में से एक मानता है। सबसे प्रसिद्ध है त्यानमन चौक, जहां से "निषिद्ध नगर", "शाही महल" और "निषिद्ध नगर के मन्दिर" का मार्ग जाता है, जो 1987 से यूनेस्को विश्व धरोहर स्थल है। यूनेस्कों सूची में "स्वर्ग का मन्दिर", "ग्रीष्मकालीन महल", "लामा मन्दिर" और "कन्फ़्यूशियस मन्दिर" भी हैं।
बीजिंग महानगरीय क्षेत्र 18 जिलों में विभाजित है, जो चार क्षेत्रों में बँटे हुए हैं:
क्षेत्रफल: 92.39 किमी2, जनसंख्या: 20,52,000, जिले: चोंग्वेन, डोंग चेन, श़ीचेंग, श़ूआन्वू।
क्षेत्रफल: 1,275.93 किमी2, जनसंख्या: 74,80,000, जिले: चाओयांग, फ़ेंग्ताई, हाइदान, शीजिंगशान।
क्षेत्रफल: 6,295.57 किमी2, जनसंख्या: 41,16,000, जिले: चांग्पिंग, दाक्श़ीग, फ़ांग्शान, शुन्यी, तोंग्झोऊ।
क्षेत्रफल: 8,746.65 किमी2, जनसंख्या: 17,32,000,, जिले: हुआइरोउ, मेन्तोउगोउ, मियून, पिंग्गू, यांग्किंग।
बीजिंग राष्ट्रीय जलक्रीड़ा केन्द्र
बीजिंग प्रदर्शनी केन्द्र
बीजिंग ड्रम टावर
बीजिंग का त्यानमन चौक
निषिद्ध नगर, बीजिंग
 अनहुइ · फ़ूज्यान · गान्सू · गुआंगदोंग · गुइझोऊ · हाइनान · हेबेई · हेइलोंगजियांग · हेनान · हूबेई · हूनान · जिआंगसू · जिआंगशी · जीलिन · लियाओनिंग · चिंगहई · शान्शी · शानदोंग · शन्शी · सिचुआन · युन्नान · झेजियांग 
 गुआंगशी · भीतरी मंगोलिया · निंगशिया · तिब्बत · शिंजियांग 
 बीजिंग · चोंग्किंग · शंघाई · तिआन्जिन 
 हांगकांग ·  मकाऊ 
