ग्रैंड थेफ्ट ऑटो  एक वीडियो गेम है, जिसे पहले डेव जोन्स द्वारा तैयार किया गया था, बाद में डैन हाउसर और सैम हाउसर ने इसे विकसित किया, इस गेम के डिजाइनर ज़ैचारी क्लार्क हैं, लेकिन इसे मुख्य रूप से रॉकस्टार नॉर्थ ने विकसित किया और रॉकस्टार गेम श्रृंखला के रूप में रिलीज़ किया।
इस गेमप्ले में एक्शन, एडवेंचर, ड्राइविंग और कभी-कभी रोल प्लेइंग, चालबाज़ी और रेसिंग जैसी खासियतें भी हैं, इस गेम के कुछ विषय वयस्क और हिंसक प्रकृति के होने के कारण यह विवादास्पद बन गया। यह श्रृंखला विभिन्न मुख्य पात्रों के इर्द-गिर्द घूमती है, जो अंडरवर्ल्ड के आपराधिक गिरोहों के जरिए ऊपर उठना चाहते है, हालांकि हरेक खेल में उनके उद्देश्य अलग-अलग होते है। आम तौर पर विपक्षी ऐसे चरित्र के है जो सरदार या उनके संगठन के साथ विश्वासघात करते हैं या उनकी प्रगति में अड़चन डालते हैं।
इस श्रृंखला में साँचा:Vgy ग्रैंड थेफ्ट ऑटो IV की शुरुआत होने से लेकर अब तक इसके नौ स्टैंड-अलोन गेम्स, दो विस्तार पैक नवीनतम किस्त के साथ रिलीज़ किया जा रहा है। माइकल मैडसेन, बर्ट रेनॉल्ड्स, डेनिस होप्पर, गैरी बसी, सामुएल एल जैक्सन, क्रिस पेन्न, जेम्स वुड्स, जो पॅनटोलिअनो, फ्रैंक विन्सेन्ट, रॉबर्ट लोग्जिया, केली माक्लाचलन, पीटर फोंडा, रे लिओट्टा जैसे प्रमुख फ़िल्मी चरित्र इस श्रृंखला की अलग-अलग किश्तों में हैं। इस श्रृंखला का नाम और इसके गेम ग्रैंड थेफ्ट ऑटो से निकले हैं, गाड़ियों की चोरी के सन्दर्भ में इस शब्दावली का उपयोग होता है।
यह खेल किसी बड़े शहर के लोगों को आपराधिक भूमिका ग्रहण करने की गुंजाईश पैदा करता है और बड़े अनोखे ढंग से खेल के दौरान एक व्यक्ति संगठित अपराध के जरिए ऊपर उठता दिखाया जाता है। शहर के अपराध जगत के बॉस द्वारा विभिन्न मिशन को पूरा करने का काम दूसरे अपराधियों को दिया जाता हैं, ऐसे ही मिशन के जरिए कहानी आगे बढ़ती है।हत्याएं और दूसरे अपराध चलते रहते हैं, लेकिन मुख्य मिशन को करते हुए कभी कभी टैक्सी चलाना, आगजनी का सामना करना, दलाली करना, स्ट्रीट रेसिंग, बस ड्राइविंग, फिक्स्ड-विंग एयरक्राफ्ट चलाने जैसे वैकल्पिक एडवेंचर भी इस गेम के दौरान, मुख्य मिशन को पूरा करने के समय एक अपवाद के साथ, किसी भी समय अलग से किये जा सकते हैं।
ग्रैंड थेफ्ट ऑटो 2 के बाद जारी गेमों में कहानी को और भी विकसित किया गया, जिसमे खिलाडियों को किसी न किसी दुर्भाग्यपूर्ण घटना पर काबू पाने को मजबूर कर दिया गया, जो चरित्र के लिए आपराधिक सीढियां चढ़ने में अभिप्रेरणा जुटाने का काम करता है और अंततः कहानी के अंत में चरित्र की जीत होती है। ग्रैंड थेफ्ट ऑटो श्रृंखला, फ्री-रोमिंग शैली का गेम है, जो कि "सैंडबॉक्स गेम" कहलाता है व खिलाडी को ढेर सारे वाहन और हथियार के जरिए क्या करना है, कैसे करना है वगैरह तय करने की छूट देता है। जैसा कि ज्यादातर पारंपरिक एक्शन गेमों में होता है, जिनकी बनावट श्रृंखला के विभिन्न लेवल में सिंगल ट्रैक विथ लाइनर गेमप्ले के तौर पर होती है, लेकिन GTA में खिलाड़ी जैसे चाहे मिशन को आगे बढा सकता है, साथ में उसका सम्बन्ध विभिन्न चरित्रों के साथ उसकी मर्जी से बदल भी सकता है। गेम के दौरान कभी भी खिलाड़ी किसी भी बिंदु पर गेम के शहरों को बदल सकता हैं, साथ में कई छोटे मिशन और सुलभ इमारतों को चुन सकता है। कुछ अपवाद भी हैं: मसलन; खेल के दौरान मिशन एक तय रास्ते पर ले चलती है, एक ही प्लाट में बहुत देर तक बनी रहती है और कुछ शहर के कुछ क्षेत्र खुले होने चाहिए।
ग्रैंड थेफ्ट ऑटो III और बाद के खेल में पात्रों की बोली और रेडियो स्टेशन की आवाज बहुत जोरदार है जो कि खेल में म्यूजिक के जरिये डिस्क जॉकी, रेडियो से जुड़े व्यक्तित्व, विज्ञापन, टॉक रेडियो, पॉप संगीत और अमेरिकी संस्कृति को उजागर करती है।
किसी शहरी वातावरण में वाहनों का उपयोग करते हुए वह सब मिलता है जो किसी शहर का एक बुनियादी माहौल में होता है; यहां तक की पैदल चलनेवालें भी, जो आमतौर पर ट्राफिक सिग्नलों को मानते हैं, गेम का अंग हैं। गेम से संबंधित विस्तृत जानकारी एक खुले पटल पर दिखायी जाती है, जैसा कि कई अन्य खेलों में इनका उपयोग किया गया है, मसलन द सिंपसंस हिट एंड रन में अपराध और हिंसा पर कम जोर दिया गया है।
मूल ग्रैंड थेफ्ट ऑटो के रिलीज होने के बाद ग्रैंड थेफ्ट ऑटो ' श्रृंखला को निर्धारित टाइटल के साथ नंबर जोड़ दिए जाने और कुछ हद तक खास तरह के ग्राफिक्स इंजन के इस्तेमाल के आधार पर विभिन्न तालिकाओं में विभाजित किया जा सकता है।
] श्रृंखला का पहला गेम ग्रैंड थेफ्ट ऑटो है जिसे 1997/1998 में Microsoft DOS /Windows के लिए और साथ में Sony PlayStation के लिए भी रिलीज़ किया गया था। यह गेम तीन अलग-अलग काल्पनिक शहरों लिबर्टी सिटी, सैन एंड्रेअस और वाइस सिटी के लिए तैयार किया गया। एक छोटा संस्करण गेम ब्वॉय कलर पोर्ट बाद में रिलीज़ किया गया था।
बाद में इसके दो विस्तार पैक भी पेश किये गए। ये दोनों, ग्रैंड थेफ्ट ऑटो: लंदन के नाम से थे। हालांकि ग्रैंड थेफ्ट ऑटो III तक समय की अवधारणा को औपचारिक रूप से लागू नहीं किया गया था, इसलिए अनुमान लगाया जा सकता है कि ग्रैंड थेफ्ट ऑटो: लंदन, 1961 जो कि दूसरा विस्तृत पैक है, औ यह ग्रैंड थेफ्ट ऑटो की अंतिम तालिका वाला गेम है।
श्रृंखला के दूसरे गेम ग्रैंड थेफ्ट ऑटो 2 को Microsoft Windows, PlayStation और Dreamcast के लिए विकसित कर 1999 में रिलीज किया गया। अनिश्चित भविष्य के लिए तैयार किये गए गेम को खिलाड़ियों द्वारा पसंद किये जाने वाले विभिन्न आपराधिक संगठनों के साथ कुछ अलग तरह के खेल और आधुनिक ग्राफिक्स को जोड़ दिया गया है।
गेम बॉय कलर पोर्ट का एक छोटा संस्करण भी निर्मित किया गया। दूसरे अन्य गेमों की तरह ग्रैंड थेफ्ट ऑटो श्रृंखला का ग्रैंड थेफ्ट ऑटो 2 एक अकेला गेम था, जिसे इस दौर का द्विशतवार्षिक गेमिंग कहा जा सकता है। यह अकेला गेम है जसे 'T' का दर्ज़ा दिया गया है। इसके अलावा यह अकेला गेम है, जिसकी अगली कड़ी के शीर्षक में रोमन अंक के बजाय सामान्य अंक है।
ग्रैंड थेफ्ट ऑटो III अक्टूबर 2001 में रिलीज़ किया गया जो बाद में फ्रेंचाइज के लिए अत्यंत ही लाभदायक साबित हुआ। इस गेम को तत्कालीन समय के आधार पर काल्पनिक शहर लिबर्टी सिटी, जो कि न्यूयॉर्क शहर जैसा ही था, में सेट किया गया था; लेकिन इसमें अमेरिका के दूसरे शहरों की खासियतों को भी शामिल किया गया था। ग्रैंड थेफ्ट ऑटो III ने सीरिज में एक तीसरे व्यक्ति के दृष्टिकोण को भी लाया, जबकि इससे पहलेवाले शीर्षकों में परंपरागत टॉप-डाउन व्यू का ही उपयोग किया गया था,, लेकिन कई क्षेत्रों में, जैसे कि पात्रों की बोली और प्लॉट के मामले में GTA III को विकसित किया गया है, 
ग्रैंड थेफ्ट ऑटो III की सफलता के बाद ग्रैंड थेफ्ट ऑटो: वाइस सिटी को 2002 में रिलीज़ किया गया। इस गेम को 1986 में वाइस सिटी, जो कि मियामी में स्थित है, सेट किया गया। इस गेम का प्लॉट 1980 के दशक में हो रहे कोकीन के व्यापार पर केंद्रित है। वाइस सिटी पहला गेम है जिसमें पूरी तरह से आसमान पर उड़नेवाले वाहनों; मसलन, समुद्री प्लेन, हेलीकॉप्टर; जिसे खिलाडियों द्वारा भी चलाया जा सकता है; जैसी खूबियों को शामिल किया गया। इसमें बहुत सारे नए हथियारों और वाहनों को भी शामिल किया गया।
ग्रैंड थेफ्ट ऑटो: सैन एंड्रेअस को अक्टूबर 2004 में रिलीज़ किया गया, जिसे 1992 में उभरे कैलिफोर्निया गिरोह को ध्यान में रख कर तैयार किया गया था; साथ ही इसके जरिये क्रैक कोकीन के खिलाफ जागरूकता लाने की भी कोशिश की गयी। सैन एंड्रेअस की सेटिंग एक काल्पनिक राज्य के रूप में की गयी है, जो कैलिफोर्निया और नेवादा के कुछ अंदरूनी शहरों, विशेष रूप से लॉस एंजिल्स, सैन फ्रांसिस्को और लास वेगास पर आधारित है। और इसके प्रतिरूपी शहर लॉस सैंटोस, सैन फिएर्रो और लास वेंटुरस भी हैं। इस गेम में लॉस सैंटोस तथा सैन फिएर्रो और लॉस सैंटोस तथा लास वेंटुरस के बीच में पड़नेवाले गांव और लास वेंटुरस तथा सैन फिएर्रो के बीच रेगिस्तान के दृश्य भी शामिल किये गए।
ग्रैंड थेफ्ट ऑटो एडवांस के साथ गेम ब्वॉय एडवांस को भी 2004 में रिलीज़ किया गया था। मूल रूप से GTA III के रूपांतरण रूप में इसे विकसित किया गया, मगर यही मूल खेल बन गया। गेम बॉय कलर पोर्ट की तरह ग्रैंड थेफ्ट ऑटो, ग्रैंड थेफ्ट ऑटो 2, ग्रैंड थेफ्ट ऑटो एडवांस में हिंसा, जो कि GTA की खास विशेषता है, को कम नहीं किया गया। गेम को ESRB से "M" दर्ज़ा प्राप्त हुआ है। इसे एक बाहरी डेवलपर डिजिटल एक्लिप्स द्वारा विकसित किया गया था।
2005 और 2006 में, रॉकस्टार ने दो गेम प्लेस्टेशन पोर्टेबल के लिए रिलीज़ किया, दोनों गेमों को रॉकस्टार लीड्स द्वारा विकसित किया गया था। ग्रैंड थेफ्ट ऑटो: लिबर्टी सिटी स्टोरीज, ग्रैंड थेफ्ट ऑटो III की एक पूर्व कड़ी है और 1998 में लिबर्टी सिटी में इसे तैयार किया गया। प्लेस्टेशन 2 पोर्ट को 6 जून 2006 में रॉकस्टार द्वारा रिलीज़ किया गया था।
ग्रैंड थेफ्ट ऑटो: वाइस सिटी स्टोरीज को प्लेस्टेशन पोर्टेबल के लिए 31 अक्टूबर 2006 को रिलीज़ किया गया और इसे ग्रैंड थेफ्ट ऑटो: वाइस सिटी से दो साल पहले 1984 में तैयार किया गया था। गेम का प्लेस्टेशन 2 पोर्ट 6 मार्च 2007 को रिलीज़ किया गया। यह तीसरी पीढ़ी श्रृंखला की अंतिम किस्त है और अंतिम गेम ग्रैंड थेफ्ट ऑटो III कैनन है।
कालानुक्रमिक क्रम में तीसरी पीढ़ी के ग्रैंड थेफ्ट ऑटो गेम इस प्रकार हैं :
ग्रैंड थेफ्ट ऑटो IV 29 अप्रैल 2008 को रिलीज़ किया गया, इसमें छह महीने की देर हुई। ग्रैंड थेफ्ट ऑटो पहला गेम है जो सोनी और माइक्रोसॉफ्ट के वीडियो गेम के लिए एक साथ रिलीज़ किया गया। अगस्त 2008 में, रॉकस्टार ने घोषणा की कि वह GTA IV को पीसी के लिए रिलीज़ करेगा। GTA IV ' गेम इंजन रॉकस्टार एडवांस्ड गेम इंजन है का इस्तेमाल रॉकस्टार गेम द्वारा आयोजित टेबल टेनिस और यूफ़ोरिया फिजिक्स इंजन में हुआ। न्यूयॉर्क शहर से बहुत अधिक मिलती-जुलती डिजाइन की तरह री-डिजाइंड लिबर्टी सिटी में एक बार फिर से गेम तैयार किया गया। पहले की तुलना में इस बार इसका प्रस्तुतिकरण कहीं बेहतर रहा। 
Microsoft ने आधिकारिक तौर पर रॉकस्टार के साथ "रणनीतिक गठजोड़" करते हुए उनके X06 इवेंट में उनके Xbox लाइव सर्विस के जरिए एपिसोड की सामग्री में अपने अधिकारों की घोषणा की। यह सामग्री ग्रैंड थेफ्ट ऑटो IV :लॉस्ट एंड डैम्ड के रूप में 17 फ़रवरी 2009 को रिलीज़ की गयी और यह डाउनलोड करने के लिए उपलब्ध है, एकदम खास तौर पर Xbox 360 के लिए। मौजूदा गेम की विस्तारित कड़ी में कुछ नए तत्व जोड़े गए हैं और इसमें "द लॉस्ट" मोटरसाइकिल गिरोह के उपाध्यक्ष जॉनी कैलिबित्ज पर फोकस किया गया है।
दूसरी ग्रैंड थेफ्ट ऑटो IV डाउनलोड योग्य सामग्री को द बलैड ऑफ़ गे टोनी नाम दिया जाएगा. द बलैड ऑफ़ गे टोनी के साथ ही ग्रैंड थेफ्ट ऑटो के लिबर्टी सिटी एपिसोड का एक संकलित पैक Xbox 360 के लिए रिलीज़ किया जाएगा. इसमें द लॉस्ट एंड डैम्ड और द बलैड ऑफ़ गे टोनी एक ही डिस्क में शामिल किया जाएगा और GTA IV की मूल प्रति की आवश्यकता नहीं होगी।
ग्रैंड थेफ्ट ऑटो का पहला गेम ग्रैंड थेफ्ट ऑटो : चाइना टाउन वार्स है, जिसे Nintendo DS के लिए रिलीज किया जाएगा. इसकी घोषणा 15 जुलाई 2008 E3 Nintendo के प्रेस सम्मलेन में की गयी थी। इस गेम की कई खासियत हैं, जैसे कि टच स्क्रीन मिनी-गेम. यह गेम 17 मार्च 2009 को उत्तर अमेरिका में और 20 मार्च 2009 को ऑस्ट्रेलिया और यूरोप में रिलीज़ किया गया। PEGI और BBFC ने अपने में मूल्यांकन इस गेम को 18 + दिया और ESRB द्वारा M दिया गया। बाद में 22 जून 2009 को घोषणा की गयी कि इसके PSP संस्करण को 2009 के तीसरे चरण में रिलीज किया जाएगा.
कालानुक्रमिक क्रम में चौथी पीढ़ी के ग्रैंड थेफ्ट ऑटो के गेम इस प्रकार हैं:
 

bgcolor="#ffdddd" | विन्डोज़ 
† यह ध्यान देने योग्य बात है कि इस गेम के सभी टाइटल "ग्रैंड थेफ्ट ऑटो" से शुरू होते हैं।
हरे निशान वाले गेम एक नए युग की शुरुआत हैं और इसी युग में वे सब जो पीले रंग के निशान वाले हैं वे भी पूर्ववर्ती हरे क्षेत्र के ही हैं।
इस श्रृंखला के साथ बहुत ही नकारात्मक विवाद जुड़ गया है। भूतपूर्व वकील जैक थोम्पसनने हत्या के अनेक शिकार लोगों के परिवारों के लिए बहुत सारे मामले लड़ते हुए ग्रैंड थेफ्ट ऑटो को उनके प्रियजनों की मौत के लिए जिम्मेदार ठहराया है। इससे संबंधित मामलों में थोम्पसन के आचार-व्यवहार की वजह से उन्हें 2008 में पदच्यूत कर दिया गया था और फ्लोरिडा बार एसोसिएशन ने उन पर 43,000 डॉलर से अधिक का जुर्माना कर दिया था।
20 अक्टूबर 2003 में एरोन हांमेल और किम्बर्ली बेडे, जिनकी हत्या दो किशोरों विलियम और जोश बकनर ने कर दी थी, के परिवारों ने रॉकस्टार गेम्स को रिलीज़ करनेवाले, Take-Two Interactive सॉफ्टवेयर, खुदरा व्यापारी Wal-Mart और PlayStation 2 के निर्माता Sony Computer Entertainment America पर 246 मिलियन अमेरिकी डॉलर का मुकद्दमा ठोंक दिया। 29 अक्टूबर 2003 को रॉकस्टार और उसकी मूल कंपनी टेक-टू ने अमेरिका के जिला न्यायालय में यह कहते हुए मामले को रद्द करने की अपील की कि "अवधारणाओं और विचार की ही तरह बकनरों पर पड़े 'मनोवैज्ञानिक प्रभाव का अभिप्राय' भी फ्री-स्पीच क्लॉज में किये गए प्रथम संशोधन द्वारा संरक्षित हैं।" पीड़ितों के वकील जैक थोम्पसन ने इससे इंकार कर दिया, लेकिन टेनेसी की उपभोक्ता संरक्षण अधिनियम के तहत मुकदमे को राज्य की अदालत में ले जाने में नाकाम रहे। दो दिन बाद अभियोगी पक्ष की ओर से स्वैच्छिक रूप से मामला वापस लेने की सूचना दर्ज की गयी और मुकदमा बंद कर दिया गया।
फरवरी 2005 में, एक किशोर द्वारा अलबामा पुलिस बल के दो सदस्यों की गोली चलाकर मार डालने के आरोप में ग्रैंड थेफ्ट ऑटो श्रृंखला के निर्माताओं और वितरकों पर मुकदमा दायर किया गया। गोली चलने की यह घटना जून 2003 को उस समय हुई जब 17 साल के डेविन मूर को पुलिस द्वारा एक चोरी की गाड़ी के बारे में पूछताछ के लिए अलबामा के फायेत्ते ले जाया जा रहा था। मूर ने पुलिस अधिकारियों से एक पिस्तौल छीन लिया और भागने से पहले उसने उस पुलिस अधिकारी समेत एक अन्य अधिकारी और डिस्पैचर को मार डाला। मूर के वकीलों, जैक थोम्पसन ने दावा किया था कि यह GTA के ग्राफिक की प्रकृति जैसा है - लगातार खेलने के दौरान इससे उसका पाला पड़ता है - और यही वजह है कि उसके हाथों हत्या हुई। और मूर का परिवार भी इससे सहमत हैं। जस्पेर, अलबामा स्थित GameStop और Wal-Mart की शाखाओं से नुकसान की भरपाई की मांग की जा रही है, जिन स्टोर्स से क्रमशः GTA III और ग्रैंड थेफ्ट ऑटो: वाइस सिटी नामक गेम खरीदे गए; साथ ही गेम को रिलीज़ करनेवाले Take-Two Interactive, PlayStation 2 बनाने वाले Sony Computer Entertainment से भी नुकसान की भरपाई की मांग गयी है। मौजूदा समय में इस मामले की सुनवाई उसी न्यायाधीश की अदालत में चल रही है जिसने मूर के आपराधिक मुकदमे की सुनवाई की थी और जिसमें मूर के कृत्य के लिए उसे मौत की सज़ा सुनायी गयी। 
मई 2005 में CNN हेडलाइंस न्यूज पर उपग्रह के जरिए थोम्पसन ग्लेन बेक के कार्यक्रम में उपस्थित हुए. थोम्पसन ने डेविन मूर का उल्लेख किया और ग्रैंड थेफ्ट ऑटो III और ग्रैंड थेफ्ट ऑटो: वाइस सिटी के बारे कहा कि "मेरे मन में कोई शक नहीं है कि लेकिन पुलिस की हत्या के प्रशिक्षण में इस गेम ने उद्दीपक का काम किया, वरना वह अलबामा के फयेत्ते में तीन-तीन पुलिस अधिकारियों को मारने का काम नहीं कर सकता था। हमलोग टेक-टू, Sony, वाल-मार्ट और गेमस्टाप पर डेविन मूर को हत्या के लिए प्रशिक्षित करने का मुकदमा दायर कर रहे हैं। इससे पहले उसने हिंसा नहीं की। उसका कोई आपराधिक रिकॉर्ड भी नहीं है।
सितम्बर 2006 में थोम्पसन ने यह दावा करते हुए एक और मुकदमा किया कि कोडी पोसे ने न्यू मैक्सिको के अलबकुर्क के पशु-फार्म में अपने पिता डेल्बेर्ट पॉल पोसे, सौतेली मां त्र्योने स्मिद और सौतेली बहन मारिला स्मिद की हत्या से पहले बहुत ही सम्मोहित हो कर इस गेम को खेला था। यह मुकदमा पीड़ितों के परिवारों की ओर से दायर किया गया था। आपराधिक मुकदमे के दौरान, पोसे की बचाव टीम ने तर्क दिया कि पिता ने उसके के साथ दुर्व्यवहार किया था और सौतेली मां द्वारा वह सताया जाता था। हत्या के समय पोसे को भी जोलोफ्ट ले जाया जा रहा था। मामले में आरोप लगाया गया कि ग्रैंड थेफ्ट ऑटो: वाइस सिटी खेलने के जुनून के कारण और उसके उकसावे में आकर उसने हत्या नहीं की। इस मामले में कोड़ी पोसे, Rockstar Games, Take-Two Interactive और Sony के नाम थे। इस मुकदमे में 600 मिलियन अमेरिकी डॉलर हर्जाने के रूप में मांगी गयी।
2009 में एक छह साल के लड़के ने दावा किया कि उसने इस खेल के माध्यम से कार चलाना सीखा था, लेकिन वह अपनी पारिवारिक कार लेकर 10 मील की यात्रा पर निकला और दुर्घटनाग्रस्त हो गया।
गिनीज वर्ल्ड रिकॉर्ड्स 2009 और 2008 के गेमर्स एडीशन के मुताबिक, यह अब तक की सबसे विवादास्पद विडियो गेम श्रृंखला है, जिस पर 4,000 लेख प्रकाशित हो चुके हैं। जिनमें हिंसा को बहुत ही भव्यता से दिखाने,खिलाडियों को बिगाड़ने और वास्तविक जीवन को अपराधों से जोड़ने के आरोप हैं।
हरेक कंसोल संस्करण गेम की शुरुआत ग्रैंड थेफ्ट ऑटो III से हुई और हरेक गेम को लेकर कोई न कोई विवाद उठा. छठी पीढ़ी के वीडियो गेम में तीन मूल कंसोल किश्तें थी। इस पीढ़ी में उपजी कुछ विवादों मसलन; अत्यधिक हिंसा, नफरत के वशीभूत होकर किये जाने अपराध भी इसमें शामिल हैं, साथ ही यह भी कि इसमें जानबूझकर सेक्स डाला गया है।
विवादों और शिकायतों की शुरुआत ग्रैंड थेफ्ट ऑटो III के रिलीज के साथ शुरू हुई। कुछ विवादों के लिए मैक्स क्लिफ्फोर्ड को जिम्मेदार ठहराया जा सकता है, जिसने गेम बिक्री को बढ़ाने की गरज से टैबोलाइड पत्रिकाओं में प्रचार करने के लिए सनसनीखेज सामग्री प्रकाशित करवायी.
पारंपरिक रूप से जैसा कि अन्य गेम करते हैं, "नायकोचित" कार्यों के बजाय अवैध गतिविधियों को फोकस करने के लिए भी गेम की आलोचना की गयी। अस्थायी परिणामों के लिए भी गेम का मुख्य चरित्र विविध प्रकार के अपराधों और हिंसक गतिविधियों को अंजाम देता है, वह पुलिस और सैन्यकर्मियों की हत्या जैसे अपराध भी करता है। हिंसक वीडियो गेम्स के विरोधियों, मसलन हिलेरी क्लिंटन और जूलिया बोसमैन का मानना है कि खिलाड़ी इनकी नक़ल करने की कोशिश करेंगे और वास्तविक जीवन में ऐसी कार्रवाई के गंभीर नतीजे हो सकते है, जबकि समर्थकों का मानना है कि यह महज एक भावनात्मक आउटलेट प्रदान करता है।
आलोचकों ने महिलाओं के प्रति शोषक और हिंसक रवैया अपनाने की मनोवृत्ति का भी इस पर आरोप लगाया है। हालांकि इसमें ऐसा करने के लिए यह प्रोत्साहित नहीं किया गया है, लेकिन मुख्य चरित्र क्लौड वेश्याओं की सेवाओं का इस्तेमाल करता है और अगर खिलाडी़ की इच्छा हो तो वह उनकी हत्या भी कर सकता है और उन्हें लूट भी सकता है। इस तरह की बातों को बाद की श्रृंखला के हर खेल में शामिल किया गया है और IV संस्करण में तो और भी ज्यादा ग्राफिक के साथ इसका इस्तेमाल हुआ है।
श्रृंखला के छठे गेम ग्रैंड थेफ्ट ऑटो : वाइस सिटी की भी बहुत आलोचना हुई थी। विशेष रूप से एक मिशन जरुर विवादास्पद बन गया, जिसमें खिलाड़ी को हैतीयन और क्यूबा के बीच गैंग वार भड़काना जरूरी होता है। हैतीयन और क्यूबा के मानहानि विरोधी ग्रुपों ने गेम की आलोचना की।
हैतीयन अमेरिकी ग्रासरूट गठबंधन के जीन रॉबर्ट लाफोरट्यून के बयान के हवाले से कहा गया कि "किसी गेम को मानव जीवन को नष्ट करने के लिए नहीं बनाया जाना चाहिए, न ही किसी नस्ल को खत्म कर डालने के लिहाज से," और ऐसे व इससे मिलते-जुलते परिदृश्यों के लिए, जैसे कि गेम की पटकथा की पंक्तियों में खिलाडी और हैतीयन गिरोह के बीच वाद-विवाद के दौरान कहा जाता है "किल द हैतीयन डिकहे़ड्स" से बचना चाहिए। हैतीयन-अमेरिकी ग्रासरूट गठबंधन द्वारा मुकदमा चलाने की धमकी के बाद रॉकस्टार ने गेम के सब-टाइटल के वाक्यांश से "हैतीयन" शब्द को हटा दिया। 
सैन एंड्रेअस में शामिल सेक्स मिनी गेम काट दिया गया, लेकिन गेम कोड में बना रहा, जिसे इसके कंसोलऔर Windows संस्करण दोनों में ही खोज लिया गया। डब किया गया "हॉट कॉफी मोड" एक मिनी गेम है, जिसमें खिलाडी अपनी गर्लफ्रेंड के साथ यौन संबंध बना सकता है।
ग्रैंड थेफ्ट ऑटो : सैन एंड्रेअस के रिलीज़ होने के बाद हैकर/ मोडेर्स गेम के अप्रयुक्त कोड की खोज करने में कामयाब हो गए और इसे Windows और Xbox संस्करण के लिए अनधिकृत रूप से रिलीज़ कर दिया गया और प्लेस्टेशन 2 संस्करण में एक्शन रीप्ले कोड को सक्षम करके खिलाड़ी को सेक्स से भरपूर मिनी गेम खेलने के समर्थ बनाया गया . ऐसे मिनी गेम्स का उद्देश्य कभी भी अंतिम संस्करण तक पहुचने का नहीं होता है, लेकिन इसमें गेम के कोड को आंशिक रूप से बरकरार रखा जाता है। इससे कोड बरक़रार रखे गेम के संस्करण को केवल वयस्कों के लिए ESRB का दर्ज़ा मिल जाता है। मैच्योर का दर्ज़ा बनाये रखने के लिए टेक टू इंटरएक्टिव को फिर से रिलीज करने के लिए बाध्य किया गया। "हॉट कॉफी" कोड के कारण टेक टू के खिलाफ मुकदमा भी दायर किया गया।
इस गेम के साथ एक विवाद यह भी जुड़ गया कि गेम में शराब पीकर गाड़ी चलाने वाली सुविधा की मदर्स एगेंस्ट ड्रंक ड्राइविंग ने कड़ी आलोचना की। MADD की ओर से ESRB से सत्रह साल की उम्र वाले खेल का दर्ज़ा "M" से बदल कर केवल वयस्कों के लिए "AO" करने का भी अनुरोध किया गया ; क्योंकि उनका मानना है कि भले ही गेम की कहानी काल्पनिक है और किसीके लिए भी शारीरिक रूप से नुकसानदेह नहीं है; फिर भी यह बच्चों के लिए, यहां तक कि सत्रह साल की उम्र के बच्चों के लिए भी शराब पीकर गाड़ी चलाने का अनुभव हासिल करने के अनुपयुक्त है। यदि रॉकस्टार यह मान लेता है तो ग्रैंड थेफ्ट ऑटो IV श्रृंखला का दूसरा गेम होगा, जिसकी रेटिंग सत्रह की उम्र के लिए "M" से बदल कर अठारह व उससे बड़ों के लिए "AO" किया गया हो।
द लॉस्ट एंड डैम्ड एक्सपेंसन पैक की अमेरिका के माता-पिताओं के संगठन कोंमन सेंस मीडिया ने पैक में नग्नता से भरपूर सामग्री की निंदा करते हुए एक सार्वजनिक चेतावनी जारी की थी। उन्होंने कहा कि इस खेल में "सामने की ओर से पुरुष नग्नता" इस तरह दिखायी गयी कि "पहलेवाले संस्करणों से यह कहीं ज्यादा यह अधिक विवादास्पद हो गया है।" 
आलोचकों ने कभी-कभी ग्रैंड थेफ्ट ऑटो III के रिलीज को वीडियो गेम के इतिहास में एक क्रांतिकारी घटना के रूप लिया, जैसा कि लगभग एक दशक पहले डूम के रिलीज के वक्त हुआ था। बाद के गेम जिनमें ड्राइविंग और शूटिंग के फार्मूले का अनुसरण किया गया, उसे ग्रैंड थेफ्ट ऑटो क्लोन्स कहा गया। कुछ समीक्षकों ने तो इस ठप्पे का विस्तार "ड्राइवर" सीरिज तक कर दिया, जबकि यह श्रृंखला ग्रैंड थेफ्ट ऑटो III के रिलीज से पहले आयी थी।ग्रैंड थेफ्ट ऑटो क्लोन्स एक तरह से 3D एक्शन-एडवेंचर गेम है, जो प्लेयर को किसी भी तरह का वाहन या हथियार चलाने की क्षमता देता है, क्योंकि वे एक खुली दुनिया की खोज कर रहे हैं। इन खेलों में अक्सर हिंसक और आपराधिक विषयों को शामिल किया जाता है। कभी-कभी कुछ उल्लेखनीय खेल जैसे ग्रैंड थेफ्ट ऑटो क्लोन, सैंटस रो श्रृंखला, द गॉडफादर, द गॉडफादर II, द गेटवे, द गेटवे: ब्लैक मंडे, क्रैक डाउन, माफिया: द सिटी ऑफ़ लॉस्ट हैवेन, माफिया II, व्हील मैन, ट्रू क्राईम: स्ट्रीट्स ऑफ़ LA, ट्रू क्राईम: न्यूयार्क सिटी, स्कारफेस: द वर्ल्ड इज़ योर्स और द सिंपसंस हिट एंड रन जैसे गेम में GTA शैली की गेमिंग का उपयोग किया गया। इसके अलावा, गेम ब्वॉय एडवांस और आईफोन गेम - पेबैक भी हैं।
2001 से ही, ग्रैंड थेफ्ट ऑटो श्रृंखला समीक्षकीय और वित्तीय दोनों ही तरह से बहुत ही सफल रही। पूरी तरह से या लगभग पूरी तरह से यह गेम समीक्षकों की नजर में खरा उतरा है और पूरी दुनिया में मार्च 2008 तक इसकी 70 मिलियन से ज्यादा प्रति की बिक्री हुई। टाइम्स ऑनलाइन के अनुसार ग्रैंड थेफ्ट ऑटो IV की नवीनतम कंसोल किश्त के पहले दिन की 609,000 प्रतियों की बिक्री ब्रिटेन में दर्ज की गयी है। पहले ही हफ्ते में ग्रैंड थेफ्ट ऑटो IV की लगभग 6 मिलियन प्रतियां दुनिया भर में बिकीं और इसने लगभग 500 मिलियन डॉलर से अधिक का मुनाफा किया।
इस श्रृंखला ने कई रिकार्ड तोड़ डाले हैं और इसी कारण गिनीज वर्ल्ड रिकॉर्ड्स : गेमर्स एडिशन 2008 में 10 पुरस्कार जीत कर गिनीज वर्ल्ड रिकॉर्ड्स में अपना नाम दर्ज करा लिया है। इन रिकार्डों में किसी विडियो गेम श्रृंखला में अब तक के सबसे अधिक मेहमान कलाकारों की हिस्सेदारी, किसी वीडियो गेम में सबसे अधिक पात्रों की आवाज को स्थान देना, सबसे बड़ा साउंडट्रैक देनेवाला और सर्वकालिक रूप से सबसे मनोरंजक गेम का दर्जा भी शमिल है।
† ग्रैंड थेफ्ट ऑटो IV श्रृंखला पहला और अकेला खेल है जिसे IGN द्वारा "10" पुरस्कार से सम्मानित किया गया। इस श्रृंखला के लिए अद्भुत बात है, क्योंकि IGN शायद ही कभी इतने सारे पुरस्कार किसी गेम को दिया हो। हाल ही में IGN ने ग्रैंड थेफ्ट ऑटो IV को पुरस्कार दिया, लेकिन इससे पहले 1999 में सोल कैलीबुर को भी "10" पुरस्कार दिए। हालांकि 2008 के बाद एक और गेम को "10" पुरस्कार से सम्मानित किया गया, उसका नाम है मेटल गिअर सॉलिड 4: गन्स ऑफ़ दी पैट्रीओट्स .
हरे रंग के निशान वाले गेम एक नए युग की शुरुआत हैं और तमाम पीले रंग के निशान वाले गेम भी हरे क्षेत्र की तरह ही एक ही युग के हैं।
ग्रैंड थेफ्ट ऑटो IV के रिलीज होने के बाद रॉकस्टार गेम्स ने द लोस्ट एंड डैम्ड और ग्रैंड थेफ्ट ऑटो: चाइना टाउन वार्स रिलीज किया। ये लोग ग्रैंड थेफ्ट ऑटो IV के Xbox 360 का डाउनलोड किये जा सकनेवाले पैक का दूसरा संस्करण विकसित कर रहे हैं, जिसका नाम वे दे रहें हैं ग्रैंड थेफ्ट ऑटो : दी बलैड ऑफ़ गे टोनी और यह 29 अक्टूबर 2009 को रिलीज हो रहा है। ग्रैंड थेफ्ट ऑटो: चाइना टाउन वार्स के PSP और iPhone /iPOD के संस्करण पर भी काम हो रहा है। ग्रैंड थेफ्ट ऑटो IV के रिलीज के बाद अफवाहें फैली कि अगले वर्ष 2009में इसकी एक परिपूरक किश्त रिलीज़ की जाएगी. बहरहाल, जनवरी 2009 में रॉकस्टार की ओर से इसका खंडन किया गया। वेदबुश मॉर्गन सिक्योरिटी वीडियो गेम उद्योग के विश्लेषक माइकल पच्तेर का मानना है कि अगली कंसोलकिश्त 2010 में रिलीज़ की जाएगी . गेम ट्रेलर के "बोनस राउंड" के 20वें एपिसोड में पच्तेर का कहना है, "वास्तव में मुझे लगता है कि उनके दिमाग में पहले से ही एक कहानी है। GTA5 इसकी योजना बना रहा है और मेरा अनुमान है कि ढाई साल में आप लोग अगला GTA खेल देखेंगे. 2010 तक ग्रैंड थेफ्ट ऑटो 5 आ जायेगा".
