
एकांत के सौ वर्ष गेब्रियल गार्सिया मार्ख़ेस द्वारा लिखित एक उपन्यास है जो एक काल्पनिक बुएन्दीआ नामक परिवार की कई पीढ़ियों की दास्तान है। कहानी का घटनास्थल दक्षिण अमेरिका के कोलम्बिया देश में ओरिनोको नदी के किनारे स्थित माकोन्दो नाम का शहर है जिसे बुएन्दीआ परिवार का पितामह, जोज़ आर्कादियो बुएन्दीआ स्थापित करता है। यह उपन्यास सन् 1967 में छपा था और मार्ख़ेस की सबसे श्रेष्ठ रचना मानी जाती है। इसकी 2 करोड़ से अधिक प्रतियाँ बिक चुकी हैं और 37 भाषाओँ में अनुवाद किया जा चुका है।इस उपन्यास में जादुई यथार्थवाद शैली का प्रयोग किया गया है, जिसने अपने प्रकाशन के पश्चात लातिन अमेरिकी साहित्य की तरफ दुनिया का ध्यान आकर्षित किया। एक ओर तो कहानी बिलकुल सत्य लगनी वाली घटनाओं पर आधारित है लेकिन बीच-बीच में जादूई चीज़ें भी घटती रहती हैं। यह सत्य और जादू का मिश्रण 1960 और 1970 के दशकों में दक्षिण अमेरिका से आने वाले बहुत से उपन्यासों में देखा गया था।
