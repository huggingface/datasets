अर्थशास्त्र तथा वाणिज्य में किसी उत्पाद या सेवा के एक उपयोगकर्ता का अन्य प्रयोक्ताओं के लिये उस उत्पाद या सेवा के मूल्य पर जो प्रभाव पड़ता है उसे नेटवर्क प्रभाव कहते हैं। 
इसका सबसे सरल उदाहरण टेलीफोन है। जितने ही अधिक लोग टेलीफोन का उपयोग करेंगे, हरेक टेलीफोन उपयोक्ता के लिये यह सेवा उतनी ही उपयोगी सिद्ध होगी। इससे एक सकारात्मक प्रभाव उत्पन्न होता है क्योंकि जब कोई टेलीफोन खरीदता है तो शायद ही उसके मन में किसी को कोई लाभ पहुंचाने का ध्येय होता है किन्तु वह अनजाने में बहुतों को लाभ पहुँचा जाता है।
प्राय: नेटवर्क प्रभाव का अर्थ सकारात्मक प्रभाव से ही लिया जाता है किन्तु नेटवर्क का नकारात्मक प्रभाव भी हो सकता है। जैसे ट्रेफिक जाम।
