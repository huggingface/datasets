सयल्यूगेम​ उत्तरी एशिया के साइबेरिया क्षेत्र में रूस के अल्ताई गणतंत्र और मंगोलिया में स्थित एक पर्वत शृंखला है। यह अल्ताई पर्वतों की एक दक्षिणपूर्वी उपशृंखला है।
130 किमी तक चलनी वाली इस पर्वतमाला में 1,500 से 1,700 मीटर की औसत ऊँचाई के पहाड़ हैं। इसके कुछ पर्वत 3,500 मीटर के आसपास की लम्बाई के हैं - जिनमें 3,502 मीटर लम्बा सरी नोख़ोईत​ पर्वत और 3,499 मीटर ऊँचा सरझ़ेमती पर्वत शामिल हैं । पर्वतों के बीच में कुछ ऊँचे पठार भी स्थित हैं।
इन पर्वतों में मौसम बहुत सर्द होता है। जनवरी में औसत तापमान -32 °सेंटीग्रेड होता है लेकिन रात्री में -62 °सेंटीग्रेड तक गिर सकता है। गर्मियों की दोपहर में यहाँ तापमान 30 °सेंटीग्रेड तक चढ़ सकता है। इन पर्वतों पर बहुत बर्फ़ गिरती है और कुछ पहाड़ सदैव बर्फ़ग्रस्त रहते हैं।
