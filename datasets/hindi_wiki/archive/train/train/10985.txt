बार्बरा मोरी ओचोया एक मैक्सिकन अभिनेत्री और मॉडल हैं|
शुरुआत में मोरी ने एक मॉडल के रूप में कार्य किया और बाद में टीवी अज़्टेका के साथ टेलीनॉवेल धारावाहिक अज़ुल टकीला में अभिनय करते हुए एक टेलीनॉवेल अभिनेत्री बनी, लेकिन उनको बड़ी सफलता प्रतिद्वंद्वी नेटवर्क टेलिवीसा के साथ 2004 में टेलीनॉवेल रूबी के रीमेक में शीर्षक चरित्र अभिनीत करने से मिली| 
अभिनेत्री व मॉडल बार्बरा मोरी ओचोया का जन्म 2 फ़रवरी 1978 को हुआ था। वह उरुग्वे-जापानी और मैक्सिकन मूल की हैं; उनको जापानी मूल अपने दादा के वंश से मिला हैं। उनके दो भाई-बहन, बहन अभिनेत्री केन्या मोरी और भाई किन्तारो मोरी हैं। मोरी 3 वर्ष की ही थी, जब उनकें माता-पिता युवी मोरी और रोसारियो ओचोया का तलाक हो गया था। मोरी ने अपना बचपन मेक्सिको एवं उरुग्वे में बिताया और अंततः बारह वर्ष की आयु से मैक्सिको सिटी में स्थायी हुई।
चौदह वर्ष की आयु में एक दिन जब वह वेट्रेस के रूप में काम कर रही थी, तब फैशन डिजाइनर मार्कोस टोलेडो ने उनको अपने साथ एक मॉडल के तौर पे कार्य करने के लिए आमंत्रित किया। सत्रह साल की उम्र तक वह आत्मनिर्भर हो गईं और अपने रिश्ते की बहन के साथ रहने लगीं। उन्नीस वर्ष की उम्र में उनकी मुलाकात अभिनेता सर्जियो मेयर से हुई, जो की 1998 में उनके बेटे सर्जियो के पिता बने। उन दोनों ने कभी शादी नहीं की।
बाद में उन्होंने एल सेन्ट्रो दे एस्टूडिओस दे फोर्मसिओं एक्टोरल में अभिनय का अध्ययन किया। उन्होंने अपने अभिनय-जीवन की शुरुआत मैक्सिकन टेलीनॉवेल अल नोर्टे देल कोराज़ों से की। उसके बाद उन्होंने अगले वर्ष कॉमेडी श्रृंखला ट्रिक टैक और मिराडा दे मुजेर में भाग लिया| उनको सर्वश्रेष्ठ नवोदित अभिनेत्री के रूप में अपना पहला टीवीय्नोवेलास पुरस्कार उनकी मिराडा दे मुजेर की भूमिका के लिए मिला।
1998 में, बार्बरा मोरी को "अज़ुल" के रूप में अपनी प्रथम प्रमुख भूमिका धारावाहिक श्रृंखला अज़ुल टकीला में मिली, जिसमें मौरिसियो ओच्मन्न उनके सहअभिनेता थे। एक वर्ष बाद उन्होंने पेरूवियन अभिनेता क्रिश्चियन मिएर के साथ मिआमी में मी मुएरो पोर टी नामक श्रृंखला फिल्माई। वर्ष 2000 में उन्होंने अपनी पहली फिल्म, मैक्सिकन कॉमेडी इन्स्पिरासिओन की। बाद में, उन्होंने अनेक भिन्न-भिन्न टेलीनॉवेल में अभिनय दिया, जिसमें अमोर डेस्काराडो और अत्यधिक-गुण पाने वाली मैक्सिकन भावनाप्रधान धारावहिक, रूबी भी समाविष्ट है, जिसके लिए उन्हें एक और टीवीय्नोवेलास पुरस्कार से सम्मानित किया गया था। 
2005 में उन्हें एक बेहद सफल फिल्म ला मुजेर दे मी हेरमानो में ज़ोई की भूमिका मिली और इसमें क्रिश्चियन मिएर ने उनके पति की भूमिका निभाई, जिनके साथ वह पहले भी मी मुएरो पोर टी में सहअभिनेत्री के रूप में कार्य कर चूकी थी। मेयर के साथ विच्छेद के बाद उनके सम्बन्ध मनोलो कार्डोना के साथ रहें। उन्होंने आलोचनात्मक प्रतिभाव पानेवाली फिल्म "प्रिटेन्डिएंडो" में, जो की एक चिली/मैक्सिकन-प्रोत्साहित फिल्म थी, प्रमुख भूमिका अदा की।
भारत के फिल्म निर्माता राकेश रोशन ने हाल ही में अपने बेटे बॉलीवुड स्टार रितिक रोशन के साथ उन्हें अपनी आने वाली फिल्म काइट्स में नायिका भूमिका में चुना है। न्यू मैक्सिको, लास वेगास और लॉस एंजिल्स जैसी जगहों पर फिल्माई जाने वाली यह फिल्म जुलाई 2008 के अंत तक प्रोडक्शन में जाएगी और संभवत: 2010 में रिलीज होगी ।
बारबरा मोरी वेबसाइट
