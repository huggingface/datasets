रामनगर भारतीय राज्य उत्तर प्रदेश के बाराबंकी जिले में स्थित एक क़स्बा, तहसील, विकास खंड, थाना एवं नगर पंचायत है। 
रामनगर 27°05′44″N 81°29′05″E / 27.09556°N 81.48472°E / 27.09556; 81.48472. की भौगोलिक स्थिति पर स्थित है। यह लोधेश्वर महादेव मंदिर से 5 किमी दक्षिण पूर्व, पारिजात वृक्ष से 8 किमी पश्चिम, बाराबंकी से 28 किमी उत्तर, घाघरा नदी से 8 किमी दक्षिण और रेलवे के बुढ़वल जंक्शन से 1.5 किमी की दूरियों पर राष्ट्रीय राजमार्ग 28C पर स्थित है।
रामनगर राष्ट्रीय राजमार्ग पर और बुढ़वल जंक्शन के पास बसा होने के कारण रेल तथा सड़क मार्गों से पूरी तरह से जुड़ा हुआ है।
रामनगर क्षेत्रीय मुख्यालय और एक क़स्बा होने के कारण आस-पास के गाँवों के लिए मुख्य बाज़ार तथा शिक्षा का केंद्र है। मुख्यतः ग्रामीण संस्कृति है पर शहरी संस्कृति भी मिल जाती है।
