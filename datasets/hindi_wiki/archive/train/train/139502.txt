हिन्द-ऑस्ट्रेलियाई प्लेट एक मुख्य भौगोलिक प्लेट है जिसपर ऑस्ट्रेलिया का महाद्वीप, भारतीय उपमहाद्वीप का अधिकाँश हिस्सा और इर्द-गिर्द का बड़ा समुद्री क्षेत्र स्थित है। यह प्लेट धीरे-धीरे दो प्लेटों में टूट रहा है जिन्हें भारतीय प्लेट और ऑस्ट्रेलियाई प्लेट कहा जाता है। हिन्द-ऑस्ट्रेलियाई प्लेट के यूरेशियाई प्लेट के साथ टकराव से ही हिमालय पर्वत बने हैं। हिन्द-ऑस्ट्रेलियाई प्लेट का कुछ हिस्सा यूरेशियाई प्लेट के नीचे घुसकर उसे ऊंचाई पर उठा चुका है जिस से तिब्बत का पठार बना है।
हिन्द-ऑस्ट्रेलियाई प्लेट पूर्व में यूरेशियाई प्लेट, पूर्व में प्रशांत प्लेट, दक्षिण में अंटार्कटिक प्लेट और पश्चिम में अफ़्रीकी और अरबी प्लेट स्थित हैं।
