दाँत मुख की श्लेष्मिक कला के रूपांतरित अंकुर या उभार हैं, जो चूने के लवण से संसिक्त होते हैं। दाँत का काम है पकड़ना, काटना, फाड़ना और चबाना। कुछ जानवरों में ये कुतरने, खोदने, सँवारने और लड़ने के काम में भी आते हैं। दांत, आहार को काट-पीसकर गले से उतरने योग्य बनाते हैं।
दाँत की दो पंक्तियाँ होती हैं, 
ऊपर का जबड़ा स्थिर रहता है और नीचे का सचल। खोपड़ी से मैंडिबुल को बाँधनेवाली पेशियों की सहायता से यह आगे पीछे तथा ऊपर नीचे चलकर काटने की और चक्राकार गति द्वारा चबाने की, क्रिया करता है। दाँत शरीर की सबसे मजबूत अस्थि है।
देखिये - मानव के दाँत
अनेक प्राणी दंतविहीन होते हैं, जैसे स्टर्जन, कछुआ आदि। मछलियों के दाँत पपड़ी के रूपांतर मात्र होते हैं। इन दाँतों में केवल शिखर होते हैं। ये जबड़े के गर्त में बैठे नहीं होते। शार्क मछली में दाँत तीक्ष्ण और त्रिकोण और कई पंक्तियों में होते हैं, सॉ मछली में आरी के दाँते नहीं होते। सरीसृपों में भिन्न प्रकार के दाँत मिलते हैं। विषहीन सर्पों के ऊपर दो दंत पंक्तियाँ और नीचे एक पंक्ति तथा विषधर सर्पों में ऊपर दो विषदंत होते हैं। छिपकली में खूँटियों की पंक्ति के सदृश दाँत मिलते हैं। मगर के दाँत गर्त में स्थित होते हैं। पक्षियों को दाँत नहीं होते।
निम्न श्रेणी के जीवों में सभी दाँत एक जैसे होते हैं, पर स्तनपायी जीवों में विविध प्रकार के दाँत, कुछ में दो बार जैसे मनुष्य में, तो कुछ में अनेक बार । चूहों और घोड़ों के भेदक और अग्रचर्वणक के बीच स्थान होता है। हाथी के 'दिखाने के दाँत' वास्तव में उसके छेदक दंत हैं। शूकर और वालरस के बाहर निकले दाँत उनके भेदक दंत होते हैं। नीचे विभिन्न प्राणियों के दंतसूत्र दिए गए हैं।
नोटः-
