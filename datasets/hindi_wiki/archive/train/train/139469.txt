गोवर्धन मठ ओडिशा राज्य के पुरी नगर में स्थित एक मठ है। यह जगन्नाथ मंदिर के साथ जुड़ा हुआ है और आदि शंकराचार्य द्वारा 8वीं शताब्दी में स्थापित चार प्रमुख मठों में एक है।
यहाँ के देवता जगन्नाथ और देवी विमला हैं। यहाँ का महावाक्य 'प्रज्ञानं ब्रह्म' है। यहाँ गोवर्धननाथ कृष्ण और अर्धनारेश्वर शिव के श्री विग्रह आदि शंकर द्वारा स्थापित हैं। 
भारतीय उपमहाद्वीप के सम्पूर्ण पूर्व भाग को श्री गोवर्धन पीठ का क्षेत्र माना जाता है। इसमें बिहार, झारखंड, छत्तीसगढ़,राजमुंदरी तक आंध्र प्रदेश, ओडिशा, पश्चिम बंगाल, असम, अरुणाचल प्रदेश, मणिपुर, सिक्किम, मेघालय, त्रिपुरा, मिजोरम और प्रयाग तक उत्तर प्रदेश के भारतीय राज्य शामिल हैं। साठ ही नेपाल, बांग्लादेश और भूटान देश भी इस मठ का आध्यात्मिक क्षेत्र माना जाता है। इस मठ के अंतर्गत पुरी, इलाहाबाद, पटना और वाराणसी आदि पवित्र स्थान आते हैं।
वैदिक सनातन धर्म को पुनर्जीवित करने वाले आदि शंकराचार्य के द्वारा स्थापित चार प्रमुख संस्थानों में एक है गोवर्धन मठ। शंकर के चार प्रमुख शिष्यों पद्म-पाद, हस्ता-मलक, वर्तिका-कर और त्रोटकाचार्य को भारत के उत्तर, दक्षिण, पूर्व और पश्चिम के इन चार प्रमुख शिक्षण संस्थानों का दायित्व सौंपा गया था। इन मठों के संस्थापक आदि शंकर के सम्मान में बाद के मठाधीशों में से प्रत्येक को शंकराचार्य के तौर पर ही जाना जाता जाता है। इस तरह ये अद्वैत वेदान्त के रक्षक माने जाने वाले दशनामी सन्यासियों के प्रमुख भी माने जाते हैं। ज्ञान की ये प्रमुख चार गद्दियाँ पुरी, श्रृंगेरी, द्वारका और ज्योतिर्मठ में स्थित हैं।
मठ के पहले प्रमुख पद्मपादाचार्य बने। इस मठ के पुरी में स्थित जगन्नाथ मंदिर से भी एतिहासिक रिश्ते हैं। इसे गोवार्धन मठ कहते हैं। इसके अंतर्गत शंकरानंद मठ नामक उप-स्थान भी आता है।
उस समय द्वारका मठ के प्रमुख स्वामी भारती कृष्ण तीर्थ ने 1925 में गोवर्धन मठ की गद्दी संभाली। जब वह अमेरिका में आत्म बोध साहचर्य के दौरे पर थे, तब शंकर पुरुषोत्तम तीर्थ ने उनकी ओर से आश्रम की देख रेख की। स्वामी भारती द्वारा 1960 में महासमाधी प्राप्त करने पर योगेश्वरानंद तीर्थ उनके उत्तराधिकारी बने। उन्हीने 1961 में महासमधी प्राप्त की। कुछ समय की अनिश्चितता के बाद 1964 में स्वामी निरंजन देव तीर्थ, जिन्हें स्वयं स्वामी भारती के इच्छापत्र में नामित किया गया था, को द्वारका के सच्चिदानंद तीर्थ द्वारा मठाधीश बनाया गया।निरंजन देव तीर्थ हिन्दुओं को लेकर अपने राजनीतिक दर्शन के लिए जाने गए। 1992 में निश्चलानंद सरस्वती को अपना उत्तराधिकारी घोषित कर वह गद्दी से उतर गए।
दरभंगा के महाराज के राजपंडित के बेटे निश्चलानंद सरस्वती का जन्म 1943 में दरभंगा में हुआ था। उन्होंने तिब्बिया महाविद्यालय के विद्यार्थी रहते हुए संन्यास लेने का निर्णय लिया और काशी, वृन्दावन, नैमिषारन्य, श्रृंगेरी इत्यादि स्थानों पर शास्त्रों का अध्ययन किया। 1974 में उन्होंने स्वामी करपात्री से दीक्षा ग्रहण की और निश्चलानंद नाम ग्रहण किया।
11 फेब 2018 को स्वामी निश्चलानंद सरस्वती के पट्टाभिषेक की 25वीं वर्षगाँठ पुरी में मुख्यमंत्री नवीन पटनायक, पूर्व नेपालधीश ज्ञानेंद्र वीर विक्रम शाह देव और पुरी के गजपति महाराज दिव्यसिंह देव की उपस्तिथी में मनाई गयी।.
स्वामी अधोक्ष्यानंद नामक एक इंसान ने समय-समय पर पुरी के शंकराचार्य होने का दावा किया है। उन्हें भारतीय मुसलमानों के अमेरिकी महासंघ और शंकरसिंह वाघेला द्वारा 2002 में आमंत्रित किये जाने से जाना जाता है।
समुद्र आरती वर्तमान शंकराचार्य द्वारा 9 वर्ष पूर्व शुरू किया गया दैनिक अनुष्ठान है। इस दैनिक प्रथा में मठ के शिष्यों द्वारा पुरी स्थित स्वर्गद्वार में समुद्र की प्रार्थना और अग्नि उपासना की जाती है। हर वर्ष की पौष पूर्णिमा को शंकराचार्य स्वयं समुद्र की प्रार्थना करते हैं।
