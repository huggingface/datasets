मैनस्प्रेडिंग, या पुरुष-पसार, से आशय सार्वजनिक परिवहन में पुरूषों द्वारा अपने पैरों को फैला कर या पसार कर बैठने से है, जिससे कारण वो एक से अधिक सीट को घेर लेते हैं। पुरुषों की यह मुद्रा और नया-नया गढ़ा गया शब्द 'मैनस्प्रेडिंग' दोनों ही इंटरनेट पर आलोचना और अमेरिकी और यूरोपीय देशों में बहस का मुद्दा बन गये हैं। इस पर सार्वजनिक बहस की शुरुवात सोशल मीडिया वेबसाइट 'टम्बलर' पर 2013 में हुई थी, जब इस पर एक मैनस्प्रेडिंग विरोधी अभियान शुरू हुआ; हालांकि मैनस्प्रेडिंग शब्द लगभग एक साल बाद अस्तित्व में आया। द ऑक्सफ़ोर्ड अंग्रेजी शब्दकोश में इसे अगस्त 2015 में एक शब्द के रूप में जोड़ा गया। इस शब्द की आलोचना "नारीवाद का व्यंग्य" के रूप में की गई है और इसकी तुलना महिलाओं द्वारा सार्वजनिक स्थानों पर अत्यधिक जगह धेरने के विभिन्न उदाहरणों से की गई है।
