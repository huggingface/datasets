व्हीकल असेंबली बिल्डिंग या उर्ध्वाधर असेंबली बिल्डिंग नासा के कैनेडी स्पेस सेंटर में स्थित एक बड़ी इमारत है जो सैटर्न V और स्पेस शटल जैसे बड़े वाहनों को जोड़ने में प्रयोग की जाती हैं। भविष्य में इस इमारत में स्पेस लांच सिस्टम राकेट को भी जोड़ा जायेगा। 
इसका आयतन 36,64,883 घन मीटर है जो इसे दुनिया की सबसे बड़ी इमारतों में से एक बनाता है।
व्हीकल असेंबली बिल्डिंग दुनिया में सबसे बड़ी एकल मंजिला इमारत है और यह 1974 तक फ्लोरिडा में सबसे ऊंची इमारत थी और अब भी एक शहरी क्षेत्र के बाहर संयुक्त राज्य में सबसे ऊंची इमारत है।
