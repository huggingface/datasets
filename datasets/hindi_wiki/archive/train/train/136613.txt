विशाल-शेखर हिन्दी फिल्मों के संगीत निर्देशन की एक जोड़ी है . उनकी जोड़ी ने कई फिल्मों में सफल संगीत निर्देशन किया है जिसमें शामिल है झनकार बीट्स, ओम शांति ओम, तारा रम पम, सलाम नमस्ते, दस, ब्लफमास्टर, टशन, बचना ऐ हसीनों, दोस्ताना, आई हेट लव स्टोरिज, अंजाना अंजानी और ब्रेक के बाद .
इस जोड़ी ने ख्याति तब पाई जब उन्होंने झनकार बीट्स फिल्म के लिए संगीत बनाया, जिसमें शामिल था हिट गाना तू आशिकी है . उनकी मेहनत तब रंग लाई जब उन्होंने झनकार बीट्स के लिए फिल्मफेयर आरडी बर्मन अवार्ड फॉर न्यू म्यूज़िक टेलेंट जीता. फिल्म मुसाफिर का संगीत युवाओं के बीच काफी लोकप्रिय हुआ। उन्होंने भारतीय ध्वनियों के साथ तकनीकी संगीत का अनोखा मेल किया। इस फिल्म के स्कोर में शामिल था सफल गीत साकी और दूर से पास . इन संगीत महारथियों की जोड़ी के लिए 2005 का साल काफी अच्छा रहा क्योंकि इस वर्ष इन्होंने तीन हिट फिल्मों के लिए संगीत दिया सलाम नमस्ते, दस और ब्लफमास्टर. 
विशाल डडलानी मुंबई आधारित इलेक्ट्रॉनिक बैंड पेंटाग्राम के गायक भी हैं और कुछ समय के लिए चैनल V में VJ थे। विशाल अभी भी भारतीय रॉक बैंड पेंटाग्राम का एक हिस्सा हैं।
शेखर एक प्रशिक्षित शास्त्रीय गायक है और उनमें भारतीय संगीत की अच्छी पकड़ है। शेखर ज़ी टीवी सा रे गा मा पा 1997 प्रतियोगिता के एक प्रतिभागी थे। शेखर शादी-शुदा हैं और उनकी एक बेटी भी है जिसका नाम बिपाशा है।
उन दोनों का संगीत इस प्रकार भारतीय शास्त्रीय संगीत और पश्चिमी रॉक का संयोजन है, विशेष कर विशाल ने पश्चमी प्रभाव को अपने गानों में शामिल किया है। ज़ी टीवी की लोकप्रिय संगीत प्रतियोगिता सा रे गा मा पा 2007, में वे राजा हसन के गुरू भी थे।
मुंबई पर 26 नवम्बर 2008 के आतंकी हमलों के बाद विशाल डडलानी ने बचाव अभियानों के दौरान लाइव मीडिया कवरेज पर प्रतिबंध लगाने के लिए एक याचिका की शुरूआत की.
वैसा भी होता है भाग II फिल्म के कैलाश खेर के प्रसिद्ध गीत 'अल्लाह के बंदे' की रचना भी उन्होंने की थी 1]
वर्तमान में वे ज़ी टीवी के रियलिटी शो सा रे गा मा पा सिंगिंग सुपर स्टार के परामर्शदाता हैं।
विशाल और शेखर लोकप्रिय स्टार खोज शो सा रे गा मा पा चैलेंज 2007 और म्यूज़िकल टैलेंट शो जो जीता वही सुपर स्टार में प्रख्यात निर्देशिका और कोरियोग्राफर फराह खान के साथ जज थे। साथ ही अमूल स्टार वॉयस ऑफ इंडिया मम्मी की सुपरस्टार्स में जज हैं। वर्तमान में वे सा रे गा मा पा सिंगिंग सुपरस्टार में साजिद-वाजिद और दलेर मेहंदी के साथ जज हैं।
