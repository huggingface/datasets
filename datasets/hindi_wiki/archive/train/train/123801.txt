2022 का शीतकालीन ओलम्पिक, आधिकारिक रूप से XXIV शीतकालीन ओलम्पिक खेल, एक अन्तरराष्ट्रीय बहु-खेल प्रतियोगिता है जिसका आयोजन 2022 में चीन की राजधानी बीजिंग में होना है। इससे पहले बीजिंग 2008 के ग्रीष्मकालीन ओलम्पिक खेलों का भी आयोजन कर चुका है। और इस प्रकार बीजिंग विश्व का पहला और एकमात्र नगर है जो ओलम्पिक खेलों के दोनों रूपान्तरों की मेज़बानी कर चुका है। शीतकालीन खेलों की मेज़बानी करने वाला बीजिंग अब तक का सबसे बड़ा नगर भी होगा। इन खेलों का आयोजन 4 फ़रवरी से 20 फ़रवरी 2022 तक के बीच किया जाएगा।
चीन में आयोजित होने वाला यह पहला शीतकालीन ओलम्पिक खेल होगा। इन खेलों का अनुमानित बजट 3.9 अरब डॉलर है, जबकि 2008 में चीन में ही आयोजित ग्रीष्मकालीन खेलों में 43 अरब डॉलर व्यय किए गए थे।
इन खेलों की मेज़बानी करने की बोली लगाने की समय-सारणी आईओसी ने अक्टूबर 2012 में उद्घोषित कर दी थी, और आवेदन की अन्तिम तिथि 14 नवम्बर 2013 निर्धारित कर दी थी। आईओसी के कार्यकारी बोर्ड ने सारे आवेदक नगरों की बोलियों की समीक्षा 7 जुलाई 2014 को की थी, और नॉर्वे के ओस्लो, कज़ाखिस्तान के अलमाती, और चीन के बीजिंग नगरों का अन्तिम प्रत्याशियों के रूप में चयन किया। ऑस्लो ने 1 अक्टूबर 2014 को बोली प्रक्रिया से अपनी दावेदारी वाप्स ले ली जिसके अब केवल अल्माती और बीजिंग ही शेष दो प्रत्याशी रह गए थे।
31 जुलाई 2015 मलेशिया के क्वालालम्पुर में आईओसी के 128वें सत्र में बीजिंग को चार मतों की अधिकता के साथ 2022 के शीतकालीन ओलम्पिक खेलों की मेज़बानी के लिए चुना गया और अलमाती इस दौड़ से बाहर हो गया।
चुने जाने के लिए 43 मतों की आवश्यकता थी।
इन खेलों के लिए नए बीजिंग-झैंगजिआकोउ इण्टरसिटी रेलमार्ग का निर्माण किया जाएगा, जो बीजिंग उत्तर स्टेशन से आरम्भ होकर झैंगजिआकोउ दक्षिण स्टेशन पर समाप्त होगा। इस रेलमार्ग को 350 किमी/घण्टा तक की गति की रेलगाड़ियों के लिए बनाया जाएगा, जिससे बीजिंग से झैंगजिआकोउ तक की दूरी लगभग 50 मिनट में पूरी की जा सकेगी।
इसके अतिरिक्त बीजिंग सबवे का विस्तारीकरण भी जारी रहना प्रत्याशित है, और साथ ही साथ द्रुत-गति मार्गों और महामार्गों का भी। इसके साथ ही बीजिंग क्षेत्र के लिए एक नया दूसरा हवाईअड्डा भी 2019 तक खुल जाने का अनुमान है जिसका नाम अभी अन्तरिम रूप से बीजिंग डाक्ज़िग अन्तर्राष्ट्रीय हवाईअड्डा रखा गया है।
पन्द्रह क्रीड़ाएँ 2022 के ओलम्पिक खेलों के लिए निर्धारित किए की गई हैं। स्केटिंग में तीन स्पर्धाएँ होंगी - फ़िगर स्केटिंग, स्पीड स्केटिंग और लघु पथ स्पीड स्केटिंग - जबकि स्कींग में छह स्पर्धाएँ होंगी - अल्पाइन स्कींग, फ़्रीस्टाइल स्कींग, नॉर्डिक कम्बाइण्ड, स्की जम्पिंग और स्नोबॉर्डिंग। बॉबस्ले इवेण्ट की प्रतियोगिताओं में दो स्पर्धाएँ होगीं बॉबस्ले और स्कॅलेटन। शेष क्रीड़ाएँ हैं बायथलन, कर्लिंग, आइस हॉकी और लूज़।
विभिन्न देशों और क्षेत्रों में प्रसारण अधिकार इस प्रकार हैं:

