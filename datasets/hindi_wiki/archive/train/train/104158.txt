मायोन ज्वालामुखी फ़िलिपीन्ज़ देश के लूज़ोन द्वीप पर स्थित बिकोल प्रशासनिक क्षेत्र के अल्बाय प्रान्त में एक सक्रीय मिश्रित ज्वालामुखी है। यह अपने लगभग पूरे शंकु आकार के लिए जाना जाता है। इसका समय-समय पर विस्फोट होता रहता है, जिसमें सन् 1814, 1881–1882, 1897, 1984, 1993, 2006, 2008 और 2009–2010 के विस्फोट शामिल हैं। 1938 में इसे एक राष्ट्रीय उद्यान घोषित कर दिया गया, जिसका नाम 2000 में बदलकर मायोन ज्वालामुखी प्राकृतिक उद्यान रख दिया गया।
