गामा वलोरम, जिसके बायर नामांकन में भी यही नाम दर्ज है, आकाश में पाल तारामंडल में स्थित एक पाँच तारों का मंडल है जो एक-दूसरे से गुरुत्वाकर्षक बंधन रखते हैं। इसका मुख्य तारा, जिसे "γ वलोरम ए" या "γ2 वलोरम" कहते हैं, वास्तव में एक द्वितारा है जिसका एक तारा एक नीला महादानव तारा है और दूसरा एक बहुत ही रोशन वुल्फ़-रायेट तारा है। पृथ्वी से इसका औसत सापेक्ष कांतिमान 1.78 है और यह पृथ्वी के आकाश में दिखने वाले तारों में से 34वां सब से रोशन तारा है। अगर गामा वलोरम के सभी तारों को इकठ्ठा देखा जाए तो इनकी मिली-जुली चमक 1.7 मैग्निट्यूड है। ध्यान रहे के खगोलीय मैग्निट्यूड एक विपरीत माप है और यह जितना कम हो चमक उतनी ही ज़्यादा होती है।
गामा वलोरम को अंग्रेज़ी में "रॅगर" कहते हैं। यह नाम ख़लाबाज़ गस ग्रिसम ने मज़ाक के तौर पर अपने सहयात्री रॉजर चैफ़ी का पहला नाम उल्टा करके बनाया था, लेकिन प्रचलित हो गया। इसे अरबी में "सुहैल अल-मुहलिफ़" भी कहते हैं, जिसका अर्थ है "क़सम का तेजस्वी "।
खगोलशास्त्रियों को इस तारों के मंडल को ग़ौर से देखने पर यह तारे मिले हैं:
