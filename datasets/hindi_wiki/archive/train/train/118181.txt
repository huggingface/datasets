मनुष्यों की आनुवंशिकी में सर्वप्रथम पितृवंशी पुरुष या वाए-क्रोमोज़ोमल ऐडम उस अज्ञात पुरुष को कहते हैं जो आज के विश्व में मौजूद सारे पुरुषों का निकटतम सांझा पूर्वज था। दुनिया में जितने भी मनुष्य पितृवंश समूह हैं वे सभी इसी सर्वप्रथम पितृवंशी पुरुष की संतति की उपशाखाएँ हैं। वैज्ञानिक अनुमान लगाते हैं के यह पुरुष अफ़्रीका के महाद्वीप पर आज से 60,000 से 90,000 साल पहले रहा करता था। यह ध्यान योग्य बात है के अनुसंधान से पता लगा है के आधुनिक मनुष्यों की सर्वप्रथम मातृवंशी नारी ने इस पुरुष से लगभग 50,000 से 80,000 साल पहले अपना जीवनकाल व्यतीत किया।
अंग्रेज़ी में "सर्वप्रथम पितृवंशी पुरुष" को "वाए-क्रोमोज़ोमल ऐडम", "निकटतम सांझे पूर्वज" को "मोस्ट रीसॅन्ट कॉमन ऐन्सिस्टर", "वंश समूह" को "हैपलोग्रुप", "पितृवंश समूह" को "वाए क्रोमोज़ोम हैपलोग्रुप" और "मातृवंश समूह" को "एम॰टी॰डी॰एन॰ए॰ हैपलोग्रुप" कहते हैं।
