पश्चिमी बहन द्वीप भारत के अण्डमान व निकोबार द्वीपसमूह के अण्डमान द्वीपसमूह भाग में रटलैण्ड द्वीप और छोटे अण्डमान के बीच डंकन जलसन्धि में स्थित दो बहन द्वीपों में से एक है। दूसरा टापू पूर्वी बहन द्वीप हैं और वह इस द्वीप से थोड़ा बड़ा है। यह दोनों 250 मीटर दूर हैं लेकिन एक कोरल रीफ़ द्वारा जुड़े हुए हैं। यह पैसेज द्वीप से 6 किमी दक्षिणपूर्व और उत्तरी भाई द्वीप से 18 किमी उत्तर में हैं।
द्वीप का आकार नाश्पाती है। पूर्वोत्तर-दक्षिणपश्चिम दिशा में लम्बाई 380 मीटर और चौड़ाई 340 मीटर है। इसका अधिकांश हिस्सा वन से ढका है। तट हर ओर पथरीला है लेकिन पूर्वोत्तर में एक नन्हा-सा रेतीला भाग है। इसका सर्वोच बिन्दु समुद्रतल से 71 मीटर ऊँचा है।
