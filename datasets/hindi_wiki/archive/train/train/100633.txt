शलभ, पतंगा या परवाना तितली जैसा एक कीट होता है। जीवविज्ञान श्रेणीकरण के हिसाब से तितलियाँ और पतंगे दोनों 'लेपीडोप्टेरा' वर्ग के प्राणी होते हैं। पतंगों की 1.6 लाख से ज़्यादा क़िस्में ज्ञात हैं, जो तितलियों की क़िस्मों से लगभग 10 गुना हैं। वैज्ञानिकों ने पतंगों और तितलियों को अलग बतलाने के लिए ठोस अंतर समझने का प्रयत्न किया है लेकिन यह सम्भव नहीं हो पाया है। अंत में यह बात स्पष्ट हुई है कि तितलियाँ वास्तव में रंग-बिरंगे पतंगों का एक वर्ग है जो भिन्न नज़र आने की वजह से एक अलग श्रेणी समझी जाने लगी हैं। अधिकतर पतंगे निशाचरता दिखलाते हैं, हालाँकि दिन में सक्रीय पतंगों की भी कई जातियाँ हैं।
मनुष्य हमेशा से पतंगों का आग और अन्य रोशनियों के साथ आकर्षण-जैसा लगने वाला व्यवहार देखते आये हैं। पतंगों की इन हरकतों के लिए वैज्ञानिकों ने दो सम्भव कारण बताए हैं:
भारतीय उपमहाद्वीप की लोक संस्कृति में परवानों के शमा के लिए बेबस आकर्षण की तुलना अक्सर किसी प्रेमी की अपनी प्रेमिका के लिए आकर्षण से की गई है। इसपर अनगिनत कवितायेँ लिखी गई हैं और गाने बने हैं, मसलन:
