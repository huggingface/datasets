टेलस्टार अमेरिका के नासा द्वारा प्रक्षेपित एक संचार उपग्रह है। इस श्रेणी के दो उपग्रहों में पहले उपग्रह टेलस्टार 1 को थोर-डेल्टा रॉकेट की सहायता से 10 जुलाई 1962 को अंतरिक्ष में भेजा गया। यह विश्व का पहला उपग्रह है जिसकी सहायता से सीधा प्रसारण संभव हुआ था। टेलस्टार 2 को 7 मई 1963 को प्रक्षेपित किया गया। हालांकि टेलस्टार 1 और टेलस्टार 2, दोनों वर्तमान में क्रियाशील नहीं हैं फिर भी अपनी कक्षा में विद्यमान हैं।
