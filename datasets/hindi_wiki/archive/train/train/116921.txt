मण्डलेश्वर मध्य प्रदेश के खरगोन जिला का एक शहर है। महेश्वर से 8 कि॰मी॰ दूर यह शहर भी नर्मदा के किनारे ही बसा है। नर्मदा पर जल-विद्युत परियोजना व बांध का निर्माण हुआ है। यहां से समीप ही चोली नामक स्थान पर अत्यंत प्राचीन शिव-मंदिर है जहां पर बहुत भव्य शिव-लिंग स्थित है। यहाँ मंडन मिश्र व आदि गुरु शंकराचार्य के मध्य शास्त्रार्थ हुआ था जिले में इस नगर को शैक्षणिक केन्द्र का रुतबा हासिल है ॥ सरदार पटेल महाविद्यालय, सरदार पटेल इंजिनियरिंग कॉलेज सहित अनेक संस्थाएँ मण्डलेश्वर को विकास की राह पर ले जा रही है ॥पर्यटन के लिएँ यह स्थान सर्वथा उपयुक्त है ॥ अनेक मंदिर व सुन्दर घाट, नर्मदा तट पर सूर्योदय व सूर्यास्त के दृश्य अत्यंत मनमोहक होते है ॥ प्राचीन मन्दिरो का नगर आपकी यात्रा का मजा दुगुना कर देगा ॥

