वायुमंडलीय अभिकणीय पदार्थ पृथ्वी के वायुमंडल में उपस्थित ठोस या तरल पदार्थ के छोटे टुकड़ों को कहा जाता है। इसे संक्षिप्त रूप में अभिकणीय पदार्थ या अभिकण या वायुमंडलीय विविक्त पदार्थ भी कहा जाता है | अभिकण वायुमंडल में वायुमंडलीय प्रश्लिष के रूप में निलंबित अवस्था में रहता है। वायुमंडलीय प्रश्लिष पद सिर्फ अभिकणीय पदार्थ को संदर्भित नहीं करता, बल्कि अभिकण एवं वायु मिश्रण को संदर्भित करता है। हालांकि, प्रश्लिष पद को सिर्फ अभिकण घटक को संदर्भित करने के लिए उपयोग करना एक आम बात है। अभिकण के स्रोत दो प्रकार के होते हैं - मानव जनित या प्राकृतिक। इनका मानव स्वास्थ्य, जलवायु और वर्षा पर प्रतिकूल प्रभाव पड़ सकता है | अभिकण कई प्रकार के होते हैं - निलंबित अभिकण, श्वसनीय निलंबित अभिकण, सूक्ष्म अभिकण, अतिसूक्ष्म अभिकण एवं कालिख।
