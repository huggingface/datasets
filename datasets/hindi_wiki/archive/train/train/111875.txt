लैशराम सरिता देवी भारत के मणिपुर राज्य की एक प्रमुख मुक्केबाज़ हैं। लाईटवेट वर्ग में वे राष्ट्रीय चैंपियन तथा भूतपूर्व विश्व चैंपियन हैं। 2009 में उन्हें अर्जुन पुरस्कार से सम्मानित किया गया। 
2014 में कोरिया के इंचियोन एशियाई खेलों में सेमीफाइनल में बेहतर प्रदर्शन के बावजूद भी मैच का निर्णय सरिता के पक्ष में नहीं दिया गया। विरोध स्वरूप पदक-वितरण समारोह में उन्होंने काँस्य पदक गले में पहनने से मना कर दिया तथा मैच में अपनी प्रतिद्वंद्वी रही कोरिया की मुक्केबाज़ को थमा दिया।  
