किर्स्टन कैरोलाइन डंस्ट एक अमरिकी फ़िल्म अभिनेत्री, गायिका व मॉडल है। इन्होने अपने फ़िल्मों करियर की शुरुआत ओडिपस व्रेक्स एक लघु फ़िल्म से की थी जिसका निर्देशन वुडी एलेन ने न्यू योर्क स्टोरीज़ के एक हिस्से के रूप में किया था। 21 वर्ष की उम्र मे डंस्ट को इंटरव्यू विथ द वेम्पायर में अपने किरदार क्लौडिया के लिए प्रसिद्धि मिली जिसने उन्हें सर्वश्रेष्ठ सहायक अभिनेत्री का गोल्डेन ग्लोब नामांकन दिलाया। उसी वर्ष वे लिटल वुमेन में दिखी जिस के लिए उनकी काफ़ी तारीफ की गई।
डंस्ट को अंतर्राष्ट्रीय ख्याति स्पाइडर-मैन फ़िल्म शृंखला में अपने पात्र मेरी जेन वाटसन से मिली। इसके बाद उन्होंने विम्बलडन, इटर्नर्ल सनशाइन ऑफ द स्पॉटलेस माइंड और कैमरून क्रो की एलिज़ाबेथटाउन में भूमिका अदा की। उन्होंने सोफ़िया कपोला की फ़िल्म मारी ऐन्तोनिएट और हाउ टू लूस फ्रेंड्स एंड एलियनेट पीपल में मुख्य भूमिका अदा की। उन्हें मेलान्कोलिया फ़िल्म के लिए कांस फ़िल्म समारोह 2011 मे सर्वश्रेष्ठ अभिनेत्री के पुरस्कार से सम्मानित किया गया।
2001 मे डंस्ट ने संगीत क्षेत्र में फ़िल्म गेट ओवर ईट से पदार्पण किया जिसमें उन्होंने दो गीत गाए।
डंस्ट का जन्म पॉइन्ट प्लेसण्ट, न्यू जर्सी मे इनेज़ और क्लास डंस्ट की बेटी के रूप में हुआ। उन्हें एक छोटा भाई भी है। उनके पिता औषध सेवाओं के एक्सिक्यूटिव के रूप में कार्य करते थे और माँ एक कलाकार और थी। डंस्ट के पिता जर्मन है जों हैम्बर्ग शहर से है और माँ स्वीडिश है जों न्यू जर्सी में पैदा हुई थी। 
छः वर्ष की आयु तक डंस्ट ब्रिक टाउनशिप, न्यू जर्सी में रहती थी जहा उन्होंने रेनी स्कुल मी शिक्षण लिया। 1991 में वे अपनी माँ और अपने छोटे भाई के साथ लॉस एंनजलिस, कैलिफोर्निया आ गई जहा उन्होंने लॉरेल हॉल डे स्कुल में दाखिला लिया। 1995 में उनकी माँ ने तलाक के लिए मुकदमा दर्ज किया। उसी साल डंस्ट ने नोट्रे डेमे, एक प्राइवेट कैथलिक स्कुल में दाखिला लिया।
नोट्रे डेमे से ग्रेजुएशन करने के बाद डंस्ट ने अपने अभिनय करियर को आगे बढ़ाया जिसे उन्होंने आठ वर्ष की आयु में शुरू किया था। युवावस्था में उन्हें अपनी बढती लोकप्रियता को संभालने में परेशानी आती थी और वह इसकी ज़िम्मेदार अपनी माँ को मानती थी जिन्होंने उन्हें छोटी उम्र में ही अभिनय क्षेत्र में ढकेल दिया था। हालांकि उन्होंने बाद में माना की उनकी "माँ का उद्देश्य सही दिशा में था"।
इंटरनेट मूवी डेटाबेस पर किर्स्टन डंस्ट
