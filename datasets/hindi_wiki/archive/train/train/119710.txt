भेलपुरी एक चटपटा नाश्ता एवं यह प्रकार का चाट भी है। यह मूढ़ी सब्जियों और इमली की चटनी को मिलाकर बनाया जाता है। 
भेल की पहचान अक्सर मुंबई के समुद्र तटों के साथ की जाती हैं जैसे गिरगांव या जुहू के समुद्र तट। भेलपुरी का जनम मुंबई की स्ट्रीट फूड स्टालों में हुआ एवं यह चटपटा नाश्ता भारत के ज्यादातर हिस्सों में फ़ैल गया एवं स्थानीय स्वाद को ध्यान में रखते हुए इसमें थोड़े बहुत परिवर्तन किये गए। इसकी यही विशेषता ने इससे संपूर्ण भारत में लोकप्रिय बना दिया। यह भी कहा जाता हैं कि भेलपुरी का जन्म पश्चिमी महाराष्ट्र से एक मसालेदार नमकीन भडंग से हुआ है। सूखी भेल, भडंग से बनाया गया है, भेलपुरी के कोलकाता संस्करण को झाल मूरी के नाम से जाना जाता हैं। भेलपुरी के मैसूर संस्करण को चुरुमुरी या बैंगलोर में चुर्मुरी के नाम से जाना जाता है। भेलपुरी का एक सुखा प्रकार बहुप्रचलित भडंग के रूप में जाना जाता है जिससे प्याज, धनिया और नींबू के रस के साथ सजाया जाता है।
पहली बार भेलपुरी कहा पर तैयार की गयी थी इसका स्पष्ट उल्लेख नहीं है, लेकिन यह संभावना हैं कि इसकी उत्पति मुंबई के कैफे और स्ट्रीट फूड स्टालों हुई है। भेलपुरी चाट परिवार का सदस्य है, जो नमकीन और चटपटा नास्ता होता है और संपूर्ण भारत भर में ठेले पर बेचा जाता है।
भेलपुरी को मुड़, सेव उबले हुए आलू, प्याज, चाट मसाला इत्यादि से बनाया जाता है। भेलपुरी में एक ठेठ गुजरती व्यंजन की तरह मीठा, नमकीन, तीखा और मसालेदार जायके का मिश्रण होता हैं। अन्य आमतौर पर इस्तेमाल सामग्री टमाटर, और मिर्च शम्मिल हैं जो इसके आधार के तौर पर तैयार की जाती हैं। उत्तरी भारत में भेलपुरी में उबले आलू के छोटे टुकड़ों में काट कर डाला जाता है। 
विभिन्न प्रकार की चटनियों के मिलने से इसमें मीठा,चटपटा एवं मसालेदार स्वाद का मजा आता है। मुख्य रूप से इसमें दो प्रकार की चटनियों का उपयोग किया जाता है: एक गहरे भूरे की चटनी जो खजूर एवं इमली से मिलकर बने जाती हैं। दूसरा हरे रंग की मसालेदार चटनी जो हरा धनिया और हरी मिर्च को मिलकर बनाया जाता हैं।
भेलपुरी को कभी कभी पापड़ी पूरी के साथ भी परोसा जाता है।
भेलपुरी के अन्य प्रकार:
सेवपुरी - भेलपुरी, चटनी, पापड़ी और सेव का एक मिश्रण।
दही पुरी - भेलपुरी, चटनी पापड़ी का एक मिश्रण जिसमे दही भी डाला जाता हैं।
सेव पापड़ी चाट – बहुत हद तक सेवपुरी की तरह लेकिन इसमें 2-3 प्रकार की चटनी, आलू, चना मसाला साथ परोसा जाता है।
चुरमुरी - इस बारीक कटी हुई प्याज, टमाटर, धनिया के टुकड़े में साथ मिर्च और नारियल तेल की कुछ बूँदें मिलाया जाता है।
