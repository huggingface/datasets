जनरल डायनामिक एफ-16 फाइटिंग फॉल्कन एक अमेरिकी मल्टी रोल लडाकू विमान है। जिसे मूलतः अमेरिका की ही जनरल डायनामिक्स ने अमेरिकी वायु सेना के लिए बनाया था। शुरुवात में इसे दिन में इस्तेमाल हेतु प्रधान लड़ाकू विमान के उपयोग के लिए बनाया गया था पर बाद में निरंतर बदलाव और प्रौद्योगिकीय विकास की वजह से यह सभी मौसमों में उड़ने में संभव एक सफल मल्टी रोल लड़ाकू विमान के तौर पर उभरा। सन 1976 से अब तक 4,500 से भी अधिक एफ-16 विभिन्न देशों के लिए बनाए जा चुके हैं व इनमें से अधिकतम आज भी कार्य सेवा में हैं। हालाकि अमेरिकी वायु सेना इसे अब नहीं खरीदती व अन्य विमान के जरिये पुराने एफ-16 को बदलने के प्रयास में है, इसके विशेष तौर पे विदेशी सेनाओं के लिए बने उन्नत वर्जन अभी भी बेचे जाते हैं।
