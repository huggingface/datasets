रितु बेरी  नई दिल्ली स्थित अंतर्राष्ट्रीय फैशन डिजाइनर हैं। वे पहली एशियाई डिजाइनर हैं जिन्होंने फ्रेंच फैशन ब्रांड शेरेर की अगुआई की। 16 मार्च, 2016 को खादी एवं ग्रामोद्योग आयोग ने भारत और विश्व में खादी उद्योग को बढ़ावा देने हेतु प्रसिद्ध फैशन डिजाइनर रितु बेरी को अपना सलाहकार नियुक्त किया। आयोग ने उन्हें 1 वर्ष की अवधि के लिए सलाहकार के रूप में नियुक्त किया है। अपने कार्यकाल के दौरान वे खादी उत्पादों को बढ़ावा देने के तरीके को बताएंगी।
रितु बेरी ने नई दिल्ली के निफ्ट से फैशन कला का अध्ययन प्राप्त किया। वे प्रोमोस्टाइल की पत्रिका एक्युसटिल, जो दुनियाभर में फैशन रूझान की अगुआई करती है, में प्रदर्शित होने वाली भारत की एकमात्र फैशन डिजाइनर हैं। वे व्यक्तिगत फैशन की किताब की लेखिका हैं, जिसका नाम 101 वेज़ टू लुक गुड है। वे निफ्ट में गवर्नर बोर्ड पर भी कार्य करती हैं और सवेरा एसोसिएशन की एक मानद संरक्षक भी हैं, जो कि एक लोकप्रिय चैरिटी है जिसमें भारतीय महिलाओं के जीवन में सुधार लाना शामिल है। उनके उल्लेखनीय अंतरराष्ट्रीय ग्राहकों में पूर्व अमेरिकी राष्ट्रपति बिल क्लिंटन, प्रिंस चार्ल्स, मोलिन रोज, निकोल किडमैन, हॉलीवुड अभिनेत्री एंडी मैकडोवेल, सुपर मॉडल लाइटिटया कास्टा, प्रसिद्ध पेरशियन सोशलाइट श्रीमती लेजरडेयर, लेंजेस स्वारोस्की और स्वारोस्की परिवार, एलिजाबेथ जैगर और जेरी हॉल शामिल हैं। उनके उल्लेखनीय भारतीय ग्राहकों में माधुरी दीक्षित, रानी मुखर्जी, प्रीति जिंटा, परमेश्वर गोदरेज और शोभा डे शामिल हैं। उनके कार्यों में दुर्लभ श्रेष्ठता की छाप और भव्य समृद्धि की एक डिजाइन भावना का संयोजन दिखता है।
डिजाइन में अग्रणी, वैश्विक नागरिक और सफलता की कहानी की उन्होंने एक मिसाल कायम की है। 1990 में रितु बेरी ने अपने आप को उस समय स्थापित किया जब भारत में फैशन की शुरूआत हुई थी। अपने प्रारम्भिक प्रयास के तहत वे फ्रांस पहुंची। पेरिस के कैटवॉक में शो करने वाली वे पहली भारतीय फैशन राजदूत थीं जिसके बाद उन्होंने संपूर्ण विश्व का चक्कर लगाया और आलोचकों की प्रशंसा को प्राप्त करने के लिए अपनी रचनात्मकता को प्रदर्शित किया। उनके प्रस्तुतीकरण ने फ्रेंच फैशन कला-मर्मज्ञों को रहस्यमय भारत की एक झलक दी। पेरिस वासी शानदार रेशम, ब्रोकेड और मुग़ल रूपांकनों के प्रचलित प्रयोग का समृद्ध प्रदर्शन देखकर न सिर्फ चकित थे बल्कि उन्होंने इसकी खूब प्रशंसा भी की। अमेरिका के पूर्व राष्ट्रपति श्री बिल क्लिंटन, हॉलीवुड हस्तियां, सुपरमॉडल, पेरिस की प्रसिद्ध सोशलाइट, स्वारोस्की परिवार भारतीय सिनेमा की प्राइमा डोना और अन्य अति विशिष्ट महिलाओं का दल, सभी ने रितु बेरी लेबल का वस्त्र पहना है। रितु बेरी लेबल के कपड़े महाद्वीपों और देशों के उच्च फैशन स्टोर में बिक्री होते हैं। बड़े पैमाने पर मीडिया के केंद्र में रहीं रितु बेरी की ख़ास शैली की प्रशंसा में कई महत्वपूर्ण आलोचकों ने दिल खोला।
टाइम पत्रिका में द इंटरनेशनल हेराल्ड ट्रिब्यून के फैशन संपादक सूजी मेंकेस के अनुसार "यह आश्चर्यजनक लग सकता है, कि दिल्ली की रितु बेरी ने उच्च फैशन सौंदर्यशास्त्र और क्लाइंट मनभावन कपड़े, फैशन का सार कपड़े का सबक दिया।" न्यूजवीक का मानना है कि "भारतीय और पश्चिमी शैली का सम्मिश्रण करने वाली, डिजाइनर ऋतु बेरी अपने स्वयं के सफल अंतरराष्ट्रीय ब्रांड को आकार देती हैं"। संडे औब्ज़र्वर, लंदन के अनुसार "रितु बेरी भारत की डोनाटेला वर्साचे हैं। वह अपने देश में फैशन की पहली महिला है।" बीबीसी का मानना है कि "भारतीय फैशन रितु बेरी के रूप में अपनी पकड़ को बनाए हुए हैं"। वहीं एएफपी मानती है कि "यह फैशन से परे है, यह कला है"। डेली टेलीग्राफ के अनुसार "फिल्मी सितारे भारत के लिए पेरिस फैशन को छोड़ रहे हैं, रितु बेरी निकोल किडमैन के लिए डिजाइन कर रहीं हैं।"
रितु बेरी ने 2004 में अपने लम्बे-समय के दोस्त और दिल्ली के उद्योगपति बॉबी चड्ढा से शादी की और 2007 में उनकी एक बेटी का जन्म हुआ जिसका नाम जिया है।
