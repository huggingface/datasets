यरुशलम इज़्रायल देश की राजधानी है, जो कुछ देशों द्वारा विवादित है। ये यहूदी धर्म, ईसाई धर्म और इस्लाम धर्म, तीनों की पवित्र नगरी है। इतिहास गवाह है कि येरुशलम प्राचीन यहूदी राज्य का केन्द्र और राजधानी रहा है। यहीं यहूदियों का परमपवित्र सुलैमानी मन्दिर हुआ करता था, जिसे रोमनों ने नष्ट कर दिया था। ये शहर ईसा मसीह की कर्मभूमि रहा है। यहीं से हज़रत मुहम्मद स्वर्ग गए थे। 
राजधानी होने के अलावा यह एक महत्‍वपूर्ण पर्यटन स्‍थल भी है। इस शहर में 158 गिरिजाघर तथा 73 मस्जिदें स्थित हैं। इन गिरिजाघरों और मस्जिदों के अलावा भी यहाँ देखने लायक बहुत कुछ है। द इजरायल म्‍यूजियम, याद भसीम, नोबेल अभ्‍यारण, अल अक्‍सा मस्जिद, कुव्‍वत अल सकारा, मुसाला मरवान, सोलोमन टेंपल, वेस्‍टर्न वॉल, डेबिडस गुम्‍बद आदि। यहाँ के प्रमुख दर्शनीय स्‍थल हैं।
यह इज़्रायल का सबसे बड़ा म्‍यूजियम है। इस म्‍यूजियम में प्राचीनतम ग्रंथ रखे हुए हैं। इजरायल म्‍यूज़ियम में प्राचीन इज़्रायल शहर का मॉडल भी रखा हुआ है। इसमें पुरातात्‍विक वस्‍तुओं का भी अच्‍छा संग्रह है। इस म्‍यूजियम का अधिकांश भाग 2010 ई. तक पुर्नर्निमाण कार्यों के कारण आम जनता के लिए बंद कर दिया गया है।
यह इज़्रायल का होलोकॉस्‍ट म्‍यूजियम है। इस म्‍यूजियम में प्रवेश का कोई शुल्‍क नहीं है। दस वर्ष से कम उम्र के बच्‍चों को म्‍यूजियम के सभी भागों में प्रवेश की अनुमति नहीं है।
यह अभ्‍यारण जेरुसलम के पुराने शहर के मुस्लिम भाग में स्थित है। शहर के इस भाग में मुस्लिम काल के उम्‍मैयद शासन से लेकर ऑटोमन शासन के दौरान बनी महत्‍वपूर्ण इमारतों को देखा जा सकता है। यह भाग उस समय से लेकर आज तक मुस्लिम धर्म की शिक्षा का महत्‍वपूर्ण केंद्र बना हुआ है। यह अभ्‍यारण 35 एकड़ क्षेत्रफल में फैला हुआ है। इस अभ्‍यारण में फव्‍वारे, बगीचे, गुम्‍बद आदि बने हुए हैं।
इसी मस्जिद से इस्‍लाम धर्म की उत्‍पति मानी जाती है। माना जाता है कि इसी स्‍थान से इस्‍लाम धर्म के पैंगम्‍बर मुहम्‍मद  स्‍वर्ग के लिए प्रस्‍थान किए थे। जो की कुरान में मौजूद है I यह मुसलमानो की बहुत पुराणी मस्जिद है जिसका नाम अभी तक अक्सा मस्जिद है जो की कुरान शरीफ में मौजूद है
यह इमारत नोबेल अभ्‍यारण के मध्‍य में अल अक्‍सा मस्जिद के विपरीत दिशा में स्थित है। यह जेरुसलम का सबसे महत्‍वपूर्ण भाग माना जाता है। इस इमारत का गुंबद सोने का बना हुआ है। इस इमारत का दीवाल अष्‍टकोणीय है। इसको अरबी शैली में सजाया गया है।
यह संरचना नोबेल अभ्‍यारण के दक्षिणी भाग में स्थित है। यह भवन 8वीं सदी में उम्‍मैयद शासन में बनवाया गया था। इस इमारत का प्रयोग में वर्तमान में नमाज पढ़ने के लिए किया जाता है।
बाइबिल में इसका उल्‍लेख प्रथम मंदिर के नाम से मिलता है। इस मंदिर का निर्माण 10वीं शताब्‍दी ईसा पूर्व में हुआ था। लेकिन बेबीलोन के शासकों ने 586 ई. में इसे तोड़ डाला था। बाद में इस मंदिर का पुर्नर्निमाण किया गया। आज भी इस मंदिर के अवशेषों को देखा जा सकता है। यह मंदिर हिब्रू संप्रदाय से संबंधित है।
इसे कोटेल के नाम से भी जाना जाता है। यह जेरुसलम के पुराने शहर में स्थित है। यह वॉल ईसाई धर्म से संबंधित है। इसका निर्माण 19 ई. के करीब हुआ था। 
यह गुम्‍बद पुराने शहर में जियोन पहाड़ी पर बना हुआ है। हिब्रू बाइबिल के अनुसार डेविड को यहीं पर दफनाया गया था।
हवाई जहाज द्वारा जेरुसलम जाना सबसे सुगम माना जाता है। वेन गुरियन अंतर्राष्‍ट्रीय हवाई अड्डा यहाँ का सबसे नजदीकी हवाई अड्डा है। यह हवाई अड्डा विश्‍व के प्रमुख देशों से नियमित फ्लाइटों के माध्‍यम से जुड़ा हुआ है। 
कनेसेट - इसराइल के संसद भवन
इस्राएल के सुप्रीम कोर्ट
इसराइल के विदेश मामलों के मंत्रालय
इसराइल पुलिस के राष्ट्रीय मुख्यालय
इस्राएल के बैंक
प्रधानमंत्री के सरकारी निवास
इसराइल संग्रहालय
इज़राइल का राष्ट्रीय पुस्तकालय
माउंट घंटे ई आर ज़ी l - इसराइल राष्ट्रीय कब्रिस्तान
कला और डिजाइन के बसलेल अकादमी - कला और इस्राएल के डिजाइन की राष्ट्रीय अकादमी
इण्टरनैश्नल कन्वेंशन सॅण्टर 
इज़राइली विज्ञान एवं मानविकी अकादमी
हिब्रू भाषा अकादमी
इजरायल टीवी
यरूशलेम सिनेमाथिक
सरकारी
सांस्कृतिक
शिक्षा
मानचित्र
निर्देशांक: 31°47′N 35°13′E / 31.783°N 35.217°E / 31.783; 35.217
