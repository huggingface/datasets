अब्रज कुदाई, सऊदी अरब के मक्का नगर में एक योजनाधीन होटल है जिसके 2017 तक पूरा बन जाने की सम्भावना है। निर्माण पूरा हो जाने पर यह विश्व का सबसे बड़ा होटल होगा जो 45 तल ऊँचा होगा और इसमें 10,000 कमरे, 70 रेस्त्रां, छत के ऊपर हॅलीपैड होंगे और इसमें कुल 12 इमारतें होंगी। पाँच तल केवल सऊदी शाही परिवार के उपयोग के लिए ही होंगे। अरेबियन बिज़निस के अनुसार, दस टावर चार-सितारा आवास उपलब्ध कराएँगे, जबकि दो अन्य टावरों में विशेष अतिथियों के लिए पाँच-सितारा सुविधाएँ उपलब्ध कराई जाएँगी। इस परियोजना की कुल लागत 3.5 अरब डॉलर अनुमानित है, और यह कुल 14 लाख वर्ग मीटर में फैला होगा।
लन्दन-आधारित फ़र्म अरीन हॉस्पिटैलिटी को इस होटल के कमरों और आन्तरिक साज-सज्जा के डिज़ाइन का ठेका दिया गया है।
