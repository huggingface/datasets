
ऐक्टीनोबैक्टीरिया ग्राम-धनात्मक बैक्टीरिया का एक जीववैज्ञानिक संघ हैं। यह जल और थल दोनों पर उगते हैं, और इनका मानवों के लिए बहुत आर्थिक महत्व है क्योंकि कृषि और वन दोनों मृदा में ऐक्टीनोबैक्टीरिया द्वारा दिए गए योगदानों पर निर्भर हैं।
धरती में ऐक्टीनोबैक्टीरिया की कुछ जातियाँ फफूंद की तरह मृत जीवों के शरिरों के कार्बनिक पदार्थों को तोड़कर खाद बना देती हैं, जिसके अणु वनस्पतियों का पोषण करते हैं। ऐसे ऐक्टीनोबैक्टीरिया कोलोनियाँ बनाकर अपने माइसीलियम फैला देते हैं। कुछ ऐक्टीनोबैक्टीरिया जातियाँ वनस्पतियों की जड़ों में सहजीवी बनकर रहते हैं और वनस्पतियों से आहार पाकर उन्हें बदले में नाइट्रोजन पहुँचाते हैं। लेकिन कुछ अन्य जातियाँ ऐसी भी हैं जो अन्य जीवों में रोगकारक हैं।
