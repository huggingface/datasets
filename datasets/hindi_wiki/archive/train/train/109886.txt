लश्कर-ए-तैयबा दक्षिण एशिया के सबसे बडे़ इस्लामी आतंकवादी संगठनों में से एक है। हाफिज़ मुहम्मद सईद ने इसकी स्थापना अफगानिस्तान के कुनार प्रांत में की थी। वर्तमान में यह पाकिस्तान के लाहौर से अपनी गतिविधियाँ चलाता है, एवं पाक अधिकृत कश्मीर में अनेकों आतंकवादी प्रशिक्षण शिविर चलाता है। इस संगठन ने भारत के विरुद्ध कई बड़े हमले किये हैं और अपने आरंभिक दिनों में इसका उद्येश्य अफ़ग़ानिस्तान से सोवियत शासन हटाना था। अब इसका प्रधान ध्येय कश्मीर से भारत का शासन हटाना है।
इसकी स्थापना में अमेरिकी ख़ुफ़िया एजेंसी सीआइए का योगदान था।
इसकी शुरुआत लाहौर विश्वविद्यालय में इंजीनियरिंग के प्रोफ़ेसर हप़ीज़ मोहम्मद सईद ने 1980 के दशक के अन्त में की थी। इसका उद्देश्य अफ़ग़ानिस्तान से रूसी सेनाओं को हटाना था। संगठन ने अपने को वहाबी इस्लाम के आदर्श पर स्थापित किया। वहाबी अरब में यति आधारित पंथ है। सोवियतों के हटने के बाद इसका उद्देश्य भारतीय कश्मीर पर अपना शासन स्थापित करना - या उसे भारतीय शासन से मुक्त कराना हो गया। आरंभिक दिनों में पाकिस्तान के कई शहरों में इस संगठन की दान-पेटिया मिलती थीं जहाँ इस आंदोलन के लिए लोगों से दान के रूप में आर्थिक मदत मिलती थी। अन्य कश्मीरी संगठनों की तरह इसमें कश्मीर के बाहर के लोग बहुत अधिक थे।
इसका नाम वर्ष 2000-01 के समय उस समय प्रकाश में आया जब इसने भारत के कई क्षेत्रों पर हमले किये। सितम्बर 2001 में अमेरिका पर हुए हमले के बाद तत्कालीन शासक परवेज़ मुशर्रफ़ ने इसपर प्रतिबन्ध लगा दिया गया था। इसके नेताओं की गतिविधियाँ सीमित कर दी गईं थीं और सदस्यों से शान्त रहने को कहा गया था। 2002 के शुरुआत से इसकी गतिविधियाँ कम हो गई थीं। इसके भाग्य में सुनहरा दिन तब आया जब 2005 में कश्मीर में भूकंप के बाद इसे दान एकत्र करने की इजाज़त फ़िर से मिल गई। इससे पहले तक वो अपने सभी हमलों की जिम्मेवारी लेता था पर बाद में इसने हमलों की जिम्मेवारी लेना छोड़ दिया और जमात-उद-दावा का गठन किया गया जिससे इसकी कार्रवाइयाँ ज़ारी रहें।
कार्रवाईवर्ष 2000 में दिल्ली के ऐतिहासिक किले पर हमले की जिम्मेवारी इस समूह ने ली। 2001 में श्रीनगर हवाई अड्डा और अप्रील 2001 में सीमासुरक्षाबल के जवानों की हत्या की जिम्मेवारी भी इसने ली।
दिसम्बर 2001 में भारतीय संसद पर हुए हमले में 14 लोग मारे गए थे। इसमें लश्कर और जैश-ए-मुहम्मद का नाम लगाया गया था। इसके बाद भारत युद्ध के कगार पर आ गया था।
इसी समय इसने पाकिस्तानी सेना तथा सरकार पर भी कुछ आक्रमण किये। मुम्बई में 2008 के हमलों में भारत सरकार ने इसपर फ़िर उंगली उठाई है पर संगठन ने ये कहकर इसके ख़ारिज़ कर दिया है कि वे कश्मीर के बाहर अपनी कार्यवाइयाँ नहीं करते।
