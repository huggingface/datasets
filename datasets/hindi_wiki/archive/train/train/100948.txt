आर्यावर्त्त हिन्दी का एक समाचार पत्र है।
दरभंगा नरेश कामेश्वर सिंह ने इण्डियन नेशनल प्रेस पटना से 1941 में आर्यावर्त्त का प्रकाशन प्रारम्भ किया। इसके प्रथम सम्पादक पं दिनेश दत्त झा थे। उनके बाद ब्रजनन्दन आजाद तथा श्रीकांत ठाकुर विद्यालंकार इसके सम्पादक रहे। 20 वर्ष के सम्पादन के बाद विद्यालंकार ने हिन्दी के इस श्रेष्ठ पत्र की बागडोर 1 जून 1968 में जयकांत मिश्र को सौंपी। अपने उच्च स्तर के कारण इसका अब राज्यव्यापी प्रसार हो रहा है। वर्तमान में हीरानन्द झा शास्त्री `आर्यावर्त्त' के सम्पादक हैं। यह पत्र राष्ट्रवादी नीति का पोषक हैं।
