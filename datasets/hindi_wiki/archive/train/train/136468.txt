गुलबर्गा  भारतीय राज्य कर्नाटक का एक प्रमुख शहर है। यह गुलबर्गा जिले का प्रशासनिक मुख्यालय और उत्तर कर्नाटक क्षेत्र का एक प्रमुख शहर है। गुलबर्गा, कर्णाटक की राज्यधानी बैंगलोर के उत्तर में हैं 623 किलोमीटर और हैदराबाद से 220 किलोमीटर दूर है। गुलबर्गा पहले हैदराबाद राज्य के अंतर्गत आता था लेकिन 1956 के राज्य पुनर्गठन अधिनियम में नवगठित मैसूर राज्य में शामिल किया गया था।
गुलबर्गा तुअर दाल एवं चूना पत्थर के लिए प्रसिद्ध है। यह जिला तेजी से शहरीकरण की ओर बाद रहा है एवं गुलबर्गा महानगर क्षेत्र के अंतर्गत आता है। यह शहर अपने वास्तुकला, ऐतिहासिक और धार्मिक महत्व के कई स्थानों के लिए जाना जाता है।
गुलबर्गा का इतिहास 6 वीं सदी से प्रारंभ होता है। जब राष्ट्रकूट राजवंश ने इस क्षेत्र पर अपना नियंत्रण किया लेकिन थोड़ी अवधि के भीतर यह चालुक्यों के नियंतरण में आ गया और 200 से अधिक वर्षों के लिए उन्होंने अपनी सत्ता कायम रखी। कालाहारी वंश जिन्होंने राष्ट्रकूट के बाद सत्ता हासिल कर 12 वीं सदी तक इस राज्य पर शासन किया।
गुलबर्गा का नाम बदलकर कालाबुरगी ) 1 नवंबर, 2014 को कर दिया गया। 
इस्लामी कला का सबसे बड़ा संग्रह गुलबर्गा के स्थापत्य कला में देखा जा सकता है
गुलबर्गा दक्कन के पठार पर स्थित है। इस जिले से दो प्रमुख नदिया, कृष्णा और भीमा बहती है। यहाँ पर काली मिटटी प्रमुखता से पाई जाती हैं। इस जिले में कई पानी के कई टैंक है, जो नदी के साथ-साथ बने हुए हैं जिनसे भूमि की सिंचाई की जाती है। ऊपरी कृष्णा प्रोजेक्ट ज्वार जिले में एक प्रमुख सिंचाई उपक्रम है। इस क्षेत्र के मुख्य फसलों मूंगफली, चावल, दाल हैं। गुलबर्गा औद्योगिक रूप से एक पिछड़ा क्षेत्र है लेकिन अब यह सीमेंट, कपड़ा, चमड़ा और रासायनिक उद्योगों में वृद्धि के संकेत दे रहा है। गुलबर्गा विश्वविद्यालय में मेडिकल और इंजीनियरिंग कॉलेज भी है। शहर का भौगोलिक क्षेत्रफल 64 वर्ग किलोमीटर है। 
गुलबर्गा जिले की जलवायु आमतौर पर शुष्क हैं जिसका तापमान 8 डिग्री सेल्सियस से 45 डिग्री सेल्सियस के बीच रहता हैं एवं वार्षिक वर्षा 750 मिमी होता है। गुलबर्गा में साल में तीन मुख्य सत्रों में बांटा गया है।
इन मौसमो के दौरान तापमान इस प्रकार रहता हैं:
2014 भारतीय जनगणना के अनुसार, गुलबर्गा की आबादी 1101989 है। गुलबर्गा की कुल जनसंख्या में पुरुष 55% और महिलाएं 45% हैं। गुलबर्गा का औसत साक्षरता दर में 67% है जो राष्ट्रीय औसत 59.5% से अधिक है। पुरुष साक्षरता 70% जबकि महिलाओं की साक्षरता 30% है।
