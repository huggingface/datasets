हिन्दुस्तान ग़दर ग़दर पार्टी की प्रतिनिधि एक हफ़्तावार प्रकाशन था। इसको अमेरिकी शहर सैन फ़्रांसिस्को में 'युगांत्र आश्रम' से प्रकाशित किया गया था। इसका मक़्सद भारत के आज़ादी संग्राम के सेनानियों को दृढ़ करना, ख़ासकर ब्रितानी भारतीय सेना में भारतीय देश-भक्तों को मज़बूत बनाना था। 1912–1913 में प्रवासी भारतियों ने 'प्रशांत तट की हिंदी एसॉसिएशन' बनाई थी। सोहन सिंह भकना को इसका प्रधान बनाया गया। यह एसॉसिएशन ही बाद में ग़दर पार्टी कहलवाई। भारतीय प्रवासी आबादी, ख़ासकर कैलिफ़ॉर्निया विश्वविद्यालय, बर्कले के भारत विद्यार्थियों के उगाहे फ़ंड से पार्टी ने 436 हिल स्ट्रीट में युगांत्र आश्रम की स्थापना की थी और वहाँ छापाख़ाना बनाया। हिन्दुस्तान ग़दर के उर्दू संस्करण का पहला अंक 1 नवंबर 1913 को छपा गया था, और इसके बाद 9 दिसंबर 1913 को पंजाबी संस्करण का पहला अंक छपा गया था।
