18.1
मिनिटैब एक सांख्यिकी पैकेज है जिसे पेंसिल्वेनिया राज्य विश्वविद्यालय में बारबरा एफ़ रियान, थॉमस ए रियान जूनियर और ब्राएन एल जॉइनर ने 1972 में तय्यार किया। इसे प्रारंभ में ऑम्निटैब के हलके संस्करण के रूप में विकसित किया गया जिसे एन आई एस टी ने तय्यार किया; ऑम्निटैब पर पाठ्य सामग्री 1986 में लिखी गई, और इसके पश्चात कोई महत्वपूर्ण विकास सामने नहीं आया।
मिनिटैब् को बाँटने का कार्य मिनिटैब इंकॉर्पोरेटेड करती है जो एक निजी कम्पनी है जिसका मुख्य कार्यालय राज्य कॉलेज, पेंसिल्वेनिया में है। मिनिटैब इंकॉर्पोरेटेड क्वालिटी ट्रेनर और क्वालिटी कम्पैनियन भी तय्यार करती है, जिन्हें मिनिटैब के साथ ही प्रयोग में लाया जा सकता है। इनमें से प्रथम शैक्षिक प्रौद्योगिकी पैकेज के रूप में प्रयोग में लाया जाता है जिससे सांख्यिकी से जुड़े उपकरण और सिद्धांतों को गुणवत्ता सुधार के सन्दर्भ में सिखाया जाता है, जबकि दूसरा एक उपकरण है जिसे सिक्स सिग्मा और लीन उत्पादन के क्षेत्र में प्रयोग में लाया जाता है।
