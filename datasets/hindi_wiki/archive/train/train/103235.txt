मार्टी आख़्तिसारी फ़िनलैंड के पूर्व राष्ट्रपति ने कोसोवो के भविष्य पर हुई वार्ताओं में संयुक्त राष्ट्र के विशेष दूत की भूमिका निभाई और वर्ष 2005 में इंडोनेशिया के आचे प्रांत को लेकर हुए समझौते में भी वह मध्यस्थ रहे। उन्हें 2008 के नोबेल शांति पुरस्कार दिए जाने का निर्णय लिया गया है। नोर्वे की पांच सदस्यों वाली पुरस्कार समिति ने इस साल 197 उम्मीदवारों में से उनके नाम का चयन किया। आख़्तिसारी को यह पुरस्कार 10 दिसंबर को ऑस्लो में दिया जाएगा। 10 दिसम्बर को ही 1896 में इस पुरस्कार के संस्थापक स्वीडन के अन्वेषक ऐल्फ़्रैड नोबेल का निधन हुआ था।
