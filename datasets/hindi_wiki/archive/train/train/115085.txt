मॅकिन्तोश या मॅक व्यक्तिगत कम्प्यूटरों की एक श्रेणी का नाम है जिसमें एप्पल इन्कार्पोरेशन नामक कम्पनी द्वारा कई तरह के पीसी का डिजाइन, विकास और विपणन किया गया। मॅकिन्तोश 24 जनवरी सन 1984 को सबसे पहले बाजार में उतारा गया था। मकिन्तोश ही व्यापारिक रूप से सफल पहला पीसी था जिसमें 'कमाण्ड लाइन इण्टरफेस' के बजाय मूस और ग्राफिकल यूजर इण्टरफेस उपलब्ध कराया गया था।
उन्नीस सौ अस्सी के उत्तरार्ध में कम्पनी ने बाजार बनाया किन्तु नब्बे के दशक में इसमें क्रमश: कमी आ गयी क्योंकि पीसी-बाजार का रूख आईबीएम संगत पीसी की तरफ चल पड़ा जो एमएस-डॉस या माइक्रोसॉफ्ट विण्डोज़ पर चलते थे। बाद में सन 1998 में आईमॅक लाकर एप्पल ने अपना बाजार फिर बढ़ाया।
