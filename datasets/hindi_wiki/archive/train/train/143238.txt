द फैण्टम, एक अमेरिकी एडवेंचर काॅमिक्स/चित्रकथाओं के दीर्घकालिक श्रंखला के काल्पनिक एवं फंतासी नायक हैं, जिसे पहली बार जादूगर मेण्ड्रेक के रचयिता ली फ़ाॅक ने फरवरी 1936 में प्रकाशित किया, जिसे अब मुख्यतः अंतर्राष्ट्रीय तौर पर फ्रयु पब्लिकेशन प्रकाशित करती है। मुख्य किरदार, "फैण्टम", काल्पनिक पोशाक पहना एक क्राईम-फाईटर है जिसका शरणस्थल अफ्रीका के काल्पनिक राष्ट्र बैंगाला में बताया जाता हैं। इस किरदार की प्रसिद्धि को दूरदर्शन, फ़िल्म तथा विडियो गेम में काफी भूनाया गया है। इस श्रंखला का आरंभ फरवरी 17, 1936 से दैनिक समाचार पत्रों में स्ट्रिप या पट्टी के रूप जारी किया गया, ओर फिर मई 28, 1939 की रविवार के साप्ताहिक तौर पर रंगीन पट्टी के रूप में जारी किया गया;और दोनों ही वर्ष 2016 तक अबभी जारी है। सन् 1966 में, किंग फीचर्स का दावा था कि "द फैण्टम" तब वैश्विक स्तर पर 583 विभिन्न अखबारों में इसका प्रकाशन जारी रहा था। अपनी लोकप्रियता के चरम पर, इस पट्टी को प्रत्येक दिन 100 करोड़ से अधिक लोगों के द्वारा पढ़ा गया था।फ़ाॅक ने 1999 तक अपने देहांत से पूर्व तक "द फैण्टम" पर करते रहें; उनके गुजरने के बाद वर्तमान में, उनकी काॅमिक्स का लेखन टोनी डी'पाउल और चित्र आदि का काम पाउल रयान एवं टेरी बिटी ने आज भी इसे जारी रखा। वहीं पूर्व कलाकार जिन्होंने अखबारों में इसके स्ट्रिप बनाने का योगदान दिया उनमें रे मूर, विल्सन मैक'काॅय, बिल लिगनेंट, सी बैरी, जाॅर्ज ऑलसेन, केथ विलियम्स, फ्रेड फ्रेडरिक, ग्राहम नोलान एवं एड्युआर्डो बैरेटो आदि शामिल रहे। चित्रकथाओं के पट्टी में, जैसा कहा जाता है कि फैण्टम की यह 21वीं पीढ़ियों तक चली क्राईम फाईटिंग का आरंभ सन् 1536 से हुआ था, क्रिस्टोफर वाॅकर के पिता एक ब्रिटिश नाविक थे जिनपर समुद्री लुटेरों ने हमला कर मार डाला। अपने मृत पिता की खोपड़ी से वह प्रतिज्ञा लेता है कि सभी तरह के अपराध एवं अपराधियों के उन्मूलन करेगा, क्रिस्टोफर द्वारा शुरू किया "द फैण्टम" की विरासत पीढ़ी दर पीढ़ी पिता से बेटे तक निभाते रहें। कईयों ने फ़ैन्टम को "चलता फिरता प्रेत", "गार्जियन ऑफ द इस्टर्न डार्क" तथा "अजर-अमर वाले व्यक्ति" जैसे उपनामों की उपाधि दे दी।
वहीं अन्य कल्पित नायकों की तरह पोशाक पहनने के बावजूद, फैण्टम के पास कोई आलौकिक या अमानवीय शक्तियाँ नहीं हैं मगर उच्च स्तर की शारीरिक कुशलता, बेमिसाल बुद्धिमत्ता और लोगों की किंवदंतियों के अनुसार अमर होने की धारणा या दहशत ही शत्रुओं को परास्त करने के लिए काफी है। 21वीं पीढ़ी के फैण्टम का विवाह डायना पामेर से होता है; जहाँ उनकी मुलाकात अमेरिका में अध्ययन दौरान हुई थी और विवाह पश्चात उनके दो संतान भी हुई, किट और हेलुईस। उसके पास डेविल नामक, एक प्रशिक्षित भेड़िया और हीरो नामक घोड़ा रहता है। तथा अपने पूर्वज फैण्टम की तरह, वह भी प्राचीन खोपड़ी गुफा में निवास करता है।
फैण्टम प्रथम फंतासी नायक हैं जिन्होंने कसी हुई पोशाक में स्वयं को प्रस्तुत किया जिसकी एक बानगी आगे चलकर अन्य काॅमिक्स नायकों में भी नजर आई, और पहला नकाब जिससे पुतलियां नजर नहीं आती । काॅमिक्स इतिहासकार पीटर कुगैन के मुताबिक फैण्टम का यह दौर काफी "संक्रमणकालिक" रहा है, जिससे फैण्टम के चरित्र से मिलते-जुलते अन्य पल्प मैगेजिन के नायक जैसे द शैडो एवं द स्पाइडर का आगमन हो सका, इसी आशंकित स्वरूपों में अन्य काॅमिक्स कथाओं के नायक सुपरमैन, बैटमैन तथा कैप्टन अमेरिका का भी जन्म हुआ।
किंग फीचर्स मैण्ड्रेक द मैजिसियन की सफलता के बाद, फ़ाॅक से सवाल किया कि आगे भविष्य में क्या बनाना चाहेंगे। अपनी पहली कोशिश में उन्होंन "किंग आर्थर एंड हिज नाइट्स" के बारे में लेखन और चित्रांकन का काम किया। पर जब किंग फीचर्स ने इस स्ट्रिप को लेने से इंकार किया तो फाॅक ने "द फैण्टम" के विकास पर ध्यान लगाया, एक रहस्यमयी शख्स, जो छद्म पोशाक पहनकर अपराध से लड़ता है। अपनी इस पहली योजना पर एक माह कहानी में तथा, और दो हफ्ते तस्वीरों के नमूनों पर लगाएँ। 
उनका यह किरदार कई सारे मिथकों एवं किंवदंतियों और आधुनिक वर्ग के फंतासी किरदार जैसे ज़ोरो, टार्ज़न और द जंगल बुक्स मोगली से प्रेरित बताया जाता था, फाॅक अपनी इस कल्पित किरदार को दिन में खिलंदड़ किस्म के रईसजादे जिमी वेल्स की तरह दिखाते और रात में उस फैण्टम की तरह जो कि क्राईम-फाईटर है। अपनी प्रथम कहानी दौरान, "द सिंह ब्रदरहुड", वेल्स की कहानियों से ताल्लुकात खत्म कर फैण्टम में बदलाव लाते हुए फ़ाॅक ने उनकी पृष्ठभूमि में जंगल को रखा और फैण्टम को प्रत्यक्ष रूप से अनश्वर, एवं मिथकीय आकार दिलाया। हाँलाकि उनका विचार था कि "द फैण्टम" नाम से और कई किरदार पहले ही गढ़े जा चुके थे, फ़ाॅक ने तब अपने नायक को "द ग्रे घोस्ट" की उपनाम से उपाधि दी । बावजूद, उन्हें कोई और बेहतर नाम नहीं सुझा, तो इसी "द फैण्टम" नाम के साथ जारी रखने का निश्चय किया है। 
वहीं ए.एण्ड.ई अमेरिकी केबल टीवी द्वारा प्रसारित "द फैण्टम: काॅमिक्स स्ट्रिप क्रुसैडर" के साक्षात्कार वृतचित्र में, फ़ाॅक बताते है कि उन्हें ग्रीक प्रतिमाओं को देखकर ही फैण्टम की पुतलियां मिटाने की प्रेरणा मिली जब उसका चरित्र अपना नकाब धारण करता है। वह यकीन करते हैं कि ग्रीक प्रतिमाओं की पुतलियां बनाई नहीं जाती—अब या तो उनपर रंग पोत दिया जाता, या समयानुसार धुंधले पड़ जाते—और इससे वे काफी अमानवीय दिखते, या बहुत भयावह लगते। वर्ष 2005 को काॅमिक्स बुक मार्केटप्लेस की ओर से साक्षात्कार में, फ़ाॅक कहते हैं कि उन्हें "द फैण्टम" की कसी हुई पोशाक की प्रेरणा रोबिन हुड से मिली, जो अक्सर फ़िल्मों एवं नाटकों में इसी तरह के कसे हुए पोशाक पहनता।
"द फैण्टम" का आरंभ दैनिक कतरनों के साथ फरवरी 17, 1936 में "द सिंह ब्रदरहुड" के शीर्षक से हुआ, जिनकी कथा एवं चित्रांकन फ़ाॅक द्वारा दो हफ्तों तक रहा और आगे रे मूर ने जारी रखा। उसी वर्ष, द फ़ैंटम को ऑस्ट्रेलिया वुमैन मिरर में श्रेणीबद्ध किया गया। रविवार को फिर "फैण्टम" की कतरनों को मई 28, 1939 में जारी किया।
द्वितीय विश्वयुद्ध के वक्त फ़ाॅक ने युद्ध संबंधित जानकारी देनेवाले कार्यालय में काम किया, जहाँ वे आकाशवाणी विभाग में विदेशी-भाषा के बतौर प्रमुख जुड़े रहें। मूर भी युद्ध दौरान अपनी सेवा देते रहे और स्ट्रिप बनाने का काम उनके सहयोगी, विल्सन मैक'काॅय के जिम्मे छोड़ा। जब मूर वापिस आए तो उन्होंने 1949 तक कई मायनों में स्ट्रिप पर जब तक काम किया, तब तक मैक'काॅए काफी सफल हो चुके थे। मैक'काॅए की कार्यावधि तक, "द फैण्टम" वैश्विक स्तर के हजारों अखबारों में पहुँच चुकी थी और नाज़ी अधिकृत क्षेत्र नाॅरवे में नावों द्वारा तस्करी के लिए; "फैण्टम" नाम के कूटशब्द से वहां नाॅरवेयिन इलाके में बेरोकटोक गतिविधियाँ जारी रखी जाती।
वर्ष 1961 में मैक'काॅए का आकस्मिक निधन हुआ। तत्पश्चात कार्माईन इनफैन्टिनो एवं बिल लिगनेंट ने साई बैरी की खोज से पूर्व सफलतापूर्वक इसकी खानापूर्ति की। अपने कार्यकाल के दिनों में बैरी तथा फ़ाॅक ने मिलकर स्ट्रिप का आधुनिकीकरण कराया, इस बुनियाद पर कि आज की सामयिक परिस्थितियों में माॅर्डन फैण्टम का क्या नजरिया होगा। बैरी के अंतर्गत, बेंगाला में वह लोकतंत्र लेकर आए तथा उसके चरित्र राष्ट्रपति लमांडा लुआगा से परिचय कराया। बैरी ने "द फैण्टम" के लिए अगले 30 वर्ष तक 1994 में सेवानिवृत्त होने से पूर्व तक काम किया, इस दरम्यान उन्होंने कुल 11,000 स्ट्रिप बना डाले थे। लंबे वक्त तक उनके बतौर सहायक जाॅर्ज ऑलसन उनकी स्ट्रिप पर पेंसिलिंग करते रहे, वहीं साथ में केथ विलियम्स इस दैनिक स्ट्रिप पर इंकिंग करते रहे। रविवार की साप्ताहिक स्ट्रिप पर इंकिंग का काम एरिक डाॅएश्कर किया करते जहाँ 1995 तक फ्रेड फ्रेडरिक उनसे काफी सफल रहे थे।
फ़ाॅक, मार्च 13, 1999 के देहांत के उपरांत तक द फैण्टम तथा मैण्ड्रेक की पटकथा पर निरंतर काम कर रहे थे। उनकी अंतिम दैनिक एवं रविवारीय कतरनों की कहानी, क्रमशः "टेरर एट द ऑपेरा" और "द किडनैपर्स", का समापन उनकी पत्नी एलिज़ाबेथ द्वारा किया गया और अंततः इसके बाद अस्पताल में उनके ऑक्सीजन मास्क हटाने की अनुमति दे दी गई। फ़ाॅक के निधन बाद किंग फीचर्स, युरोपीय काॅमिक्स प्रकाशक एग्माॅनट के सहयोग से, जोकि स्वीडिश फैंटोमेन पत्रिका के भी प्रकाशक हैं जहाँ उन्होंने फ़ैंटम की काॅमिक्स कहानियों को स्ट्रिप फाॅर्मेट में जारी किया। फैन्टोमेन के लेखक टोनी दे पाउल तथा क्लैएस रेमेर्थी तब फ़ाॅक के निधन पर अखबारों के स्ट्रिप्स में उनके वैकल्पिक लेखक के तौर पर कार्यरत रहे थे, जहाँ दे पाउल ने दैनिक पट्टियों का जिम्मा लिया तो रेमेर्थी रविवारीय अंक निकालने में। दे पाउल इस स्ट्रिप के एकल लेखक बनना चाहते थे। कुछ कहानियाँ उनकी मूल प्रकाशित फैण्टोमेन की ही अनुकूलित होती थी।
वर्ष 2000 में, ऑलसन तथा फ्रेडरिक रविवारीय अंक के स्ट्रिप से सेवानिवृत्त हुए। इसे जारी रखे जाने का काम काॅमिक्स पुस्तक चित्रकार ग्राहम नोलान ने किया, जिन्होंने पहले भी फैण्टोमेन काॅमिक्स के तीन कवर्स चित्रित किए थे। वर्ष 2000 में, ऑलसन तथा फ्रेडरिक रविवारीय अंक के स्ट्रिप से सेवानिवृत्त हुए। इसे जारी रखे जाने का काम काॅमिक्स पुस्तक चित्रकार ग्राहम नोलान ने किया, जिन्होंने पहले भी फैन्टोमेन काॅमिक्स के तीन कवर्स चित्रित किए थे। वर्ष 2005 के पूर्व तक ऑलसन एवं विलियम्स ने ऑलसन के रिटायर के बाद दैनिक स्ट्रिप के कार्य से विदा लिया, और फिर चित्रकार पाउल रयान ने दैनिक स्ट्रिप बनाने का जिम्मा लिया। रयान भी नोलान की तरह 2007 तक रविवारीय अंक के स्ट्रिप आर्टिस्ट के तौर पर काफी सफल रहें। और तब जुलाई 31, 2011 को, एड्युआर्डो बैरेटो अगले रविवारीय-पृष्ठ के चित्रकार बनें। पर उनके निधन के कुछ माह पहले ही, रयान ने अस्थायी रूप से जनवरी 15, 2012 को दुबारा रविवारीय-पृष्ठ पर काम किया । रयान ने तब तक आगामी सप्ताह के स्ट्रिप पर काम किया, जब तक टेरी बिटी ने बैरेटो की जगह ना संभाली। मार्च 7, 2016 तक रयान का उन्हीं के घर पर आकस्मिक देहांत हुआ।
मार्च 21, 2016 में, ऐसी घोषणा की गई कि द फैण्टम के आर्टिस्ट रयान के बाद माईक मैनले काफी सफल आर्टिस्ट कहलाए जा सकते है, जिन्होंने मई 30, 2016 से स्ट्रिप बनाने का कार्य शुरू किया।
"द फैण्टम" का प्रकाशन संयुक्त राष्ट्र में कुछेक गिनती के प्रकाशकों ने द्वारा जारी कराया गया। सन् 1940 के दशक में स्ट्रिप की एस काॅमिक्स पर दुबारा रिप्रिंट कर, डेविड मैक'काय पब्लिकेशन के द्वारा प्रकाशित किया गया। वहीं 1950 के दौरान द फैण्टम का प्रकाशन हार्वी काॅमिक्स द्वारा हुआ। 1962 में गोल्ड की काॅमिक्स ने सभी अधिकार, 1966 में किंग फीचर्स और 1969 में चार्ल्टन पर जमा लिए। वर्ष 1977 तक, द फैण्टम की तकरीबन 73 इश्यू प्रकाशित हो चुकी थी। वहीं इस अवधि के दौरान फैण्टम के प्रमुख आर्टिस्टों में बिल लिगनेंट, डाॅन न्यूटन, जिम एपेरो और पैट ब्वायटे आदि के नाम शुमार रहा। डीसी काॅमिक्स ने भी 1988 से 1990 तक फैण्टम की काॅमिक्स पुस्तकों का प्रकाशित किया। वहीं 1988 को मई-अगस्त के प्रारंभिक मिनीसिरिज का लेखन पीटर डेविड और चित्रांकन जाॅय ऑरलैण्डो एवं डेनिस यानके द्वारा किया गया। इसकी आगामी श्रंखला का, लेखन मार्क वेर्हिडेन और चित्रांकन ल्यूक मैकडाॅनेल द्वारा किया जाता है, जिसके 13वें इश्यू को मार्च 1989 से मार्च 1990 तक चलाया गया।इस सिरिज में, फैण्टम का सामना जातिवाद, विषैले तत्वों के गिराने, आकाल और आधुनिक युग के समुद्री डकैतों से होता है। वेर्हिडेन के मूताबिक, इस सिरिज का अंत इसके लाइसेंस प्राप्त इश्यू की लगातार गिरावट को बताते हैं।13वें इश्यू के अंतिम पैनल में, फैण्टम की शादी डायना से होती है।
सन् 1987, मार्वल काॅमिक्स ने स्टेन ली द्वारा लिखी एक चार-इश्यू की मिनीसिरिज प्रकाशित की और वह एनिमेटेड टीवी धारावाहिक द डिफेंडेर्स ऑफ द अर्थ पर ही आधारित थी। वहीं मार्वल मिनीसिरिज की अन्य तीन सिरिज, द फैण्टम: द घोस्ट हु वाॅक्स का लेखन एवं चित्रांकन क्रमशः डेविड डी वरिस एवं ग्लेन लम्सडेन द्वारा किया गया; जिसमें 22वें फैण्टम को हाइटेक काॅस्टयुम, के साथ अपडेट दिखाया गया। मार्वल ने बाद में इसके चार-भागों की लघु श्रंखला को भी जारी किया, जिसकी पेंसिलिंग स्पाइडर-मैन के सह-रचयिता स्टीव डिट्को ने किया, जोकि टीवी सिरिज फैण्टम 2040 पर आधारित थी। इसके एक इश्यू, मूल स्पाइडर-मैन के दो सिग्नेचर आर्टिस्ट, डिट्को और जाॅन रोमिटा, द्वारा चित्रित किए जाने पर काफी लुभावना बन पड़ा था, सिनियर मूनस्टोन बुक्स वर्ष 2002 से फैण्टम आधारित ग्राफिक उपन्यास का प्रकाशन शुरू किया गया। इसकी पाँच प्रकाशित किताबों का लेखन टाॅम डी'फाल्को, बेन राब और राॅन गाॅउलार्ट, ने किया था। सन् 2003 में, मूनस्टोन ने फैण्टम काॅमिक्स-पुस्तक सिरिज से अपना परिचय कराया जिसका लेखन राब, रैफायल नाइव्स और चक डिक्साॅन, तथा चित्रांकन पैट क़्युइन, जेरी डी'कैर, निक डेरिंग्टन, रिच बर्चेट, और एरिक'जे द्वारा किया गया।
11वें इश्यू के बाद माइक बुलाॅक ने पटकथा का दारोमदार स्वंय पर लिया, तथा गैब्रियल रिआर्टे एवं कार्लोस मैग्नो के साथ आर्टवर्क पर काम करते रहें जब तक सिल्वेस्तरे स्ज़िलैग्याइ 2007 में नियमित आर्टिस्ट नियुक्त नहीं हुए। बुलाॅक अपनी कहानियों से वास्तविक अफ्रीकी गृहयुद्ध, जैसे सामयिक मुद्दों को भी पेश किया।11वें वर्ष 2007 में तीन-भाग की कथावृत, "इनविजीबल चिल्ड्रेन", फैण्टम को एक "हिम" नामक काल्पनिक वाॅरलाॅर्ड से लड़ते दिखाया गया है ।
2006 में मूनस्टोन ने फैण्टम उद्गम के पुनर्संस्मरण के लिए "लिगैसी" का प्रकाशन, राब तथा क़्युइन द्वारा किया गया। तीन साल बाद कंपनी ने दुबारा परिचित करते हुए द फैण्टम: घोस्ट हु वाॅक्स नामक सिरिज को, इश्यू न. 0 से शुरुआत कर जारी किया। इस सिरिज का यही उद्देश्य था कि यह काॅमिक्स अधिक गहन, खुरदुरा तथा वास्तविक हो, वैसा ही जैसे 1930 के ली फाॅक एवं रे मूर कहानियाँ रचते थे। इसमें भी फैण्टम को, आधुनिक उपकरणों से लैस करते हुए अपडेट रखा और कई सहायक पात्रों एवं खलनायकों से भी परिचित कराया गया। इस सिरिज में, फैण्टम वास्तविक दुश्मनों जैसे आधुनिक आतंकवादी, अंगों के तस्कर और सोमालियन लुटेरों से लड़ता है। डायनामाइट एंटरटेनमेंट ने अगस्त 2010 से द लास्ट फैण्टम नामक मासिक-श्रंखला जारी की। इस सिरिज का लेखन स्काॅट बिटी और चित्रांकन एड्युआर्डो फेरीगाटो द्वारा किया गया, तथा साथ में कवर रंगने का काम में एलेक्स राॅस की सेवा ली गई।सन् 2013 में, फैण्टम को डायनामाइट द्वारा जारी पाँच-इश्यू के मिनीसिरिज, किंग्स वाॅच में दिखाया जाता है। इस श्रंखला का लेखन जेफ पार्कर एवं चित्रण मार्क लैमिंग द्वारा किया गया था, यहां फैण्टम धरती पर क्रुर मिंग को कब्जा जमाने से रोकने फ्लैश गाॅर्डन तथा मैण्ड्रेक द मैजिशियन साथ उनके प्रहरी दस्ते में शामिल होता है।
वर्ष 2014 में, हर्मिस प्रेस ने यह घोषणा करते हुए कहा कि वह नए सामाग्रियो के साथ फैण्टम काॅमिक्स-बुक की मिनीसिरिज का प्रकाशन जारी करेंगे, जिसका लेखन पीटर डेविड एवं चित्रण सैल वेलुटाॅ द्वारा किया जाया जाएगा, इस प्रकाशन को नवम्बर 2014 से जारी करने को समयबद्ध किया गया। इस तरह इसने पहली किस्त अक्टूबर 31, 2014 तक निकाली। फिर 2015 को हुए मुफ्त काॅमिक्स पुस्तक दिवस पर, हर्मिस ने फैण्टम की एक काॅमिक्स पुस्तक प्रकाशित की जिसकी कलाकारी बिल लिगनेंट द्वारा की गई थी और नई मिनीसिरिज की कुछ नमूने भी।
एग्माॅन्ट पब्लिकेशन ने फैण्टम की मूल कहानियों के पक्ष के तौर पर एक बार ही प्रकाशित की जहाँ फैण्टम की काॅमिक्स-बुक को स्वीडन में फैण्टोमेन, नार्वे में फैण्टोमेट और फिनलैण्ड मे मस्टैनामियो कहा जाता है। वहीं फैण्टोमेन की पहली किस्त को अक्टूबर 1950 में निकाला, तथा इसने तकरीबन 1,600 इश्यू से ज्यादा का प्रकाशन किया। फैण्टोमेन पर बनी पहली मूल कहानी का प्रकाशन 1963 में हुआ, और तकरीबन 900 फैण्टोमेन की कहानियाँ जारी हुई। एक औसत फैण्टोमेन कहानी में 30 पन्नें ज्यादा होते थे, जिसकी तुलना में अमेरिकी काॅमिक्स में अधिकतर महज 20-24 ही मिलते हैं। वे निम्न आर्टिस्ट तथा लेखक जिन्होंने फैण्टोमेन की कहानी रचने में योगदान दिया जिसमें डिक जियोर्डैनो, डाॅनी एवेनेल, हिनेर बैडे, डेविड बिशप, जाॅर्ज्स बेस्स, जैमे वैल्वी, जोऐन बाॅइक्स, टोनी डी'पाउल, अल्फ ग्रैन्बर्ग, बेन राब, राॅल्फ गोह्स, स्काॅट गुडऑल,इरिक इल्डाह्ल, कैरी लेप्पैनेन, हैंस लिंडाह्ल, जैने लुंडस्ट्राॅ, केसार स्पाडैरी, बाॅब मैक'लियोड, जीन-य्वेस मिटन, लेनार्ट माॅबर्ग, क्लैएस रिमेर्थी, पाउल रियान, एलेक्स सैविउक, ग्राहम नोलान, रोमैनो फेलमैन्ग तथा नाॅर्मैन वाॅर्कर, लोग शामिल थे और निकनेम के तौर पर अपने दल को वह "टीम फैण्टोमेन" के नाम से बुलाते। इस टीम ने किरदारों और परिस्थितियों को लेकर कुछ प्रयोग किए, जिसमें सिंह बंधुओं के सदस्य सान्दाल सिंह का बेंगाला के प्रेसीडेंट पर कब्जा जमा लेना या फिर फैण्टम व डायना के विवाह में कोई समस्या खड़ी होना।
 
ऑस्ट्रेलिया में, द ऑस्ट्रेलियन वुमैन मिरर ने 1936 में स्ट्रिप को जारी किया और फ्र्यू पब्लिकेशन ने पाक्षिक तौर पर 1948 से फैण्टम काॅमिक्स को जारी किया, और सितम्बर 2008 में लगातार 60 सालों तक निरंतर प्रकाशन करने की खुशी भी मनाई। हालाँकि शुरुआत के फ्र्यू काॅमिक्स में अधिकतर अखबारी स्ट्रिपों की रीप्रिंट, फैण्टोमेन तथा अन्य फैण्टम काॅमिक्स-बुक का ही समाविष्ट रहता था, कभी-कभार इनमें से मूल कहानियों पर ऑस्ट्रेलियाई आर्टिस्ट किथ चैटो द्वारा चित्रण मिल जाते थे। जब तक प्रमुख संपादक जिम शेफर्ड का इंतकाल हुआ, फ्र्यू की फैण्टम तब तक सबसे लंबी चलनेवाली काॅमिक्स-बुक सिरिज बनी, और ऑस्ट्रेलिया की बेस्टसेलिंग काॅमिक्स बुक के तौर पर जानी गई। फ्र्यू ने फैण्टम काॅमिक्स को सिमित तादाद में सिडनी राॅयाल इस्टर शो, मेलबर्न शो तथा पर्थ राॅयाल शो शोबैग में लाया गया।
किंग फीचर्स ने "द फैण्टम" को न्यूजीलैंड के सीमित अखबारों, जैसे द न्यूजीलैंड हेराल्ड में बेचा। साथ ही 1950 के दौरान वेलिंगटन आधारित "द फैण्टम" एक कामयाब काॅमिक्स साबित हुई। न्यूजीलैंड में यह फ्र्यू काॅमिक्स में अभी भी उपलब्ध है।
भारत में, फैण्टम का पहला आगमन द इल्सट्रैटेड विकली ऑफ इंडिया से 1950 में हुआ। 1964 में, भारतीय प्रकाशक इन्द्रजाल काॅमिक्स ने अंग्रेजी भाषा में फैण्टम काॅमिक्स प्रकाशित करना शुरू किया। बाद में इन्द्रजाल अन्य भारतीय भाषाओं में भी फैण्टम काॅमिक्स को जारी करने लगी। कुछ वर्षों बाद, अन्य भारतीय प्रकाशकों द्वारा जारी फैण्टम काॅमिक्स छापे जाने लगी, जिनमें से डायमण्ड काॅमिक्स, युरो बुक्स तथा रानी काॅमिक्स प्रमुख रहें। वहीं क्षेत्रीय भाषाओं में तेलुगु की दैनिक इनाडु फैण्टम काॅमिक्स को अपने अनुवादित संस्करण में पिछली कुछ दिनों से रविवारीय अंक द्वारा प्रकाशन कर रही है।
इटालियन प्रकाशक फ्रैटेली स्पाडा ने मूल फैण्टम की कहानियों को एल'युओमो मास्क्रैटो के नाम से 1960 से 1970 तक यह सिरिज चलाई। जिन निम्न आर्टिस्टों ने योगदान दिया, उनके नाम राउल बुज़ेली, मारियो कैरिया, उम्बेर्टो सैमारिनी, जर्मैनो फेरी, सेनियो प्रैटेसी, एंजेलो आर. टोडेरो, और रोमानो फेलमैंग। बाद में फेरी, उसैम, फेलमैंग तथा कैरिया ने फैण्टोमेन बनाने में भी काम किया। ब्राज़िलियन प्रकाशक आरजीइ एव जर्मन प्रकाशक बास्टेइ मूल फैण्टम की कहानियों को अपनी काॅमिक्स पुस्तकों द्वारा जारी कराते हैं; वहीं ब्राज़ील में, "द फैण्टम" को ओ फैण्टज्मा के नाम से जाना जाता है। 1939 में, फैण्टम को युगोस्लैव काॅमिक्स की दूसरी कहानि ज़िगोमैर के साथ, "ज़िगोमैर वर्सेस द फैण्टम" देखा गया, जोकि शुरुआत में उसका विरोधी था और बाद में यह शीर्षक पात्र उसका साथी बनता है। दक्षिण अफ्रीका में, फैण्टम की स्ट्रिप को डाइ स्किम जैसे अफ्रीकी अखबारों में जारी किया जाता है।
फैण्टम की संपूर्ण अखबारों की स्ट्रिप श्रंखला को ऑस्ट्रेलिया के फ्र्यू पब्लिकेशन द्वारा रिप्रिंट करवाया गया, और सभी संपादित संस्करणों की कहानियों को स्कान्डिनेवियन फैण्टम काॅमिक्स के तौर पर प्रकाशित करवाया गया। संयुक्त राष्ट्र में, फैण्टम की कहानियों को नोस्टाल्जिया प्रेस, पैसिफिक काॅमिक्स क्लब और काॅमिक्स रेव्यू द्वारा रिप्रिंट कराया गया:
अक्टूबर 2009 के इश्यू में, काॅमिक्स रेव्यू ने रविवारीय अंक के "द रिटर्न ऑफ द स्काइ बैण्ड" को रंगीन रिप्रिंट में प्रकाशित किया। वहीं मई 2015 में, हर्मिस प्रेस ने दैनिक फैण्टम के आठ खण्डों तथा रविवारीय फैण्टम के तीन खण्डों को पुनर्प्रकाशित कराया, वह भी योजनाबद्ध तरीके से। 2011 में, हर्मिस ने गोल्ड की तथा किंग को फैण्टम काॅमिक्स के साथ रिप्रिंट जारी कराया। उसी वर्ष, इनकी रिप्रिंट की शुरुआत चार्ल्टन काॅमिक्स द्वारा प्रकाशित कराया गया।
द्वितीय विश्वयुद्ध के दौरान, फौजियों तक काॅमिक्सों की खेप बेहद सावधानी से पहुँचाया जाता था। पापुआ न्यू गिनी में तैनात फौजी अक्सर इन काॅमिक्सों को साझा कराते थे, और द फैण्टम जल्द ही वहां के आदिवासी जनजातियों के बीच बहुत लोकप्रिय हूआ। पापुआन में रहनेवाले निवासियों में जो कोई अंग्रेजी पढ़ सकता था वे भी अक्सर इनकी कहानियों को पढ़ते और दूसरों के संग तस्वीरों को साझा करते । वहीं इस कैरेक्टर की तस्वीर को अक्सर वह लोग अपने अनुष्ठानिक ढालों पर रंगते अथवा अन्य आदिवासी कला की तरह ही दिखाते। यहीं से इसे कभी-कभार "आदिवासी पाॅप कला" के तौर पर उल्लेख किया जाता रहा।

http://indrajalcomics.blogspot.in/2009/01/blog-post_21.htmlhttp://comics-diwane.blogspot.in/2008/08/blog-post_30.htmlhttp://comic-guy.blogspot.in/2010/06/blog-post.htmlhttp://comic-guy.blogspot.in/2010/06/blog-post.html
http://indrajalcomics.blogspot.in/search/label/वेताल%201986-90http://indrajalcomics.blogspot.in/search/label/वेताल%201964-70http://indrajalcomics.blogspot.in/search/label/वेताल%201976-80http://indrajalcomics.blogspot.in/search/label/हिन्दी%20अनुवाद
