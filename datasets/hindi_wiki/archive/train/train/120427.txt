तूफ़ान हैयान जिसे फ़िलीपीन्स में तूफ़ान योलान्डा के नाम से जाना जाता है, 195 मील प्रति घंटे की उच्चतम हवा गति के साथ अब तक का सबसे ताकतवर उष्णकटिबंधीय चक्रवात माना जा रहा है। 
2013 में प्रशांत महासागर में आए पांचवे महाचक्रवात हैयान का जन्म 2 नवम्बर को पश्चिमी प्रशांत महासागर में स्थित पोनपे के पूर्व-दक्षिणपूर्व में एक कम दबाव के क्षेत्र के रूप में हुआ। आम तौर पर पश्चिम की ओर बढ़ रहे इस उपद्रव का विकास तेज़ी से हुआ और अगले दिन के सवेरे तक यह एक उष्णकटिबंधीय अवदाब बन गया। सोमवार को हैयान के वियतनाम पहुंचा जिसे देखते हुए 6 लाख लोगों को सुरक्षित जगह विस्थापित कर दिया गया। चीन में हाई अलर्ट जारी कर दिया गया है और सैकड़ों उड़ानें भी रद्द कर दी गई हैं।
तूफ़ान ने फ़िलीपीन्स, विशेष कर समर द्वीप और लेटे में भारी तबाही मचाई। फ़िलीपीन्स के शहर टैक्लोबैन में कम से कम 10,000 लोगों के मारे जाने की आशंका है।वियतनाम में हैयान से भूस्खलन की घटनाएं हुई हैं। हालांकि किसी भी तरह के जानमाल के नुकसान की खबरें नहीं आई हैं।
