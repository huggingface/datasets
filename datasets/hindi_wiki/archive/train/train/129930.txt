बासल-लान्डशाफ़्ट कैन्टन स्विट्ज़रलैंड के उत्तर में स्थित एक कैन्टन है। किसी ज़माने में बासल-लान्डशाफ़्ट कैन्टन और पड़ोस की बासल-श्तात कैन्टन दोनों एक ही 'बासल कैन्टन' नामक कैन्टन का भाग थीं। जर्मन भाषा में 'बासल-श्तात' का मतलब 'बासल शहर' है और यह कैन्टन बासल शहर और उसके इर्द-गिर्द के कुछ इलाक़ों को मिलाकर बनी हुई है। इसके विपरीत बासल-लान्डशाफ़्ट बासल क्षेत्र के देहाती इलाक़ों से बनी हुई है। 19वीं सदी में ग्रमीण और शहरी क्षेत्रों में अधिकारों को लेकर झड़पें हुई और 26 अगस्त 1833 में इनका बटवारा हुआ और दो अलग कैन्टन बन गई। ऐतिहासिक बासल कैन्टन सन् 1501 में स्विस परिसंघ का हिस्सा बना था।
