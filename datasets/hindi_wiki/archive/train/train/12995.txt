अविकल्पी वायुजीव ऐसा जीव होता है जिसे बढ़ने व पनपने के लिए ऑक्सीजन की आवश्यकता होती है। कोशिकीय श्वसन से यह जीव कार्बोहाइड्रेट और वसा जैसी सामग्रियों को ऑक्सीजन के प्रयोग द्वारा चयापचय से ऊर्जा में बदलते हैं। ऐसा वायवीय श्वसन आहार को अवायवीय श्वसन या किण्वन की तुलना में एडीनोसिन ट्राइफॉस्फेट के रूप में अधिक ऊर्जा में बदल पाता है। लेकिन इसमें अनिवार्य वायुजीव के शरीर को ऑक्सीकारक अभिक्रियाओं में होने वाली हानियों को भी झेलना पड़ता है।
