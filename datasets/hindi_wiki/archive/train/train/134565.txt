अवेंजर्स: इन्फिनिटी वॉर – ओरिजिनल मोशन पिक्चर साउंडट्रैक मार्वल स्टूडियो की 2018 की इसी नाम की फिल्म की स्कोर एल्बम है। एलन सिल्वेस्ट्री द्वारा संगीतबद्ध इस एल्बम को हॉलीवुड रिकार्ड्स तथा मार्वल म्यूजिक द्वारा 27 अप्रैल 2018 को डिजिटल प्रारूप में, जबकि 18 मई 2018 को सीडी/कैसेटों में जारी किया गया था। एल्बम दो संस्करणों में जारी की गई; पहले नियमित संस्करण में 23 गीत हैं, और दूसरे डीलक्स संस्करण में नियमित संस्करण की तुलना में कुछ विस्तारित और अतिरिक्त गीत शामिल हैं।
जून 2016 में, द अवेंजर्स के लिए संगीत देने वाले एलन सिल्वेस्ट्री, को इन्फिनिटी वॉर और उसकी अगली कड़ी में संगीत देने के लिए चुना गया। सिल्वेस्ट्री ने कहा कि पहले प्रत्येक चरित्र की थीम को फिल्म के स्कोर में शामिल करने के लिए चर्चाएं हुईं, "लेकिन हर कोई एकमत था कि इस प्रयास से विकर्षण के अतिरिक्त और कुछ नहीं होगा।" सिलवेस्ट्री ने फिल्म के लिए संगीत जनवरी 2018 में रिकॉर्ड करना शुरू किया, और मार्च अंत तक काम पूरा कर लिया।
इस फ़िल्म के संगीत पर काम करने को सिल्वेस्त्री ने एक बिल्कुल अलग अनुभव बताया, और कहा कि यह उनके "अब तक के किये गए सभी कामों से बिल्कुल अलग था।" सिल्वेस्ट्री ने प्रत्येक इन्फिनिटी स्टोन पर अलग धुन बनाने से परहेज किया, जैसा कि उन्होंने कैप्टन अमेरिका: द फर्स्ट अवेंजर में टेसरेक्ट के साथ किया था। सिल्वेस्ट्री के अनुसार "इन्फिनिटी स्टोन्स के लिए संगीत वास्तव में थैनॉस की प्रतिक्रिया के आसपास बनाया गया है। हर बार जब उसे कोई स्टोन मिला था, वह पल हमेशा महत्वपूर्ण और अक्सर भावनात्मक था।"
सिल्वेस्ट्री का पूरा स्कोर ऑर्केस्ट्रल है, लेकिन वह फिल्म में ब्लैक पैंथर से लुडविग गोर्न्सन की थीम का उपयोग किया गया है। फिल्म में द स्पिनर्स का "द रबरबैंड मैन" गीत भी शामिल है, जो तब बजता है, जब कि गार्जियंस ऑफ द गैलेक्सी पहली बार दिखाई देते हैं।
सारा संगीत एलन सिल्वेस्ट्री द्वारा रचित।
सारा संगीत एलन सिल्वेस्ट्री द्वारा रचित।
