सैम्युल लिरॉय जैक्सन एक अमेरिकी अभिनेता और फिल्म निर्माता हैं, जो अब तक 100 से अधिक फिल्मों में अभिनय कर चुके हैं। उन्होंने 90 के दशक में गुडफेलास, जंगल फीवर, पैट्रियट गेम्स, आमोस एंड एंड्रयू, ट्रू रोमांस और जुरासिक पार्क जैसी फिल्मों के साथ, और फिर निर्देशक क्वांटिन टैरेंटिनो के साथ पल्प फिक्शन, जैकी ब्राउन, जैंगो अनचेन्ड, और द हेटफुल एट समेत कई फ़िल्मों से प्रसिद्धि और आलोचनात्मक प्रशंसा हासिल की। जैक्सन को सबसे उच्चतम ऑल-टाइम बॉक्स ऑफिस स्टार के रूप में स्थान दिया गया है। अक्टूबर 2011 में फ्रैंक वेलकर को पीछे छोड़कर वह सबसे ज्यादा कमाने वाले अभिनेता बन गए। उनकी फ़िल्मों ने अब तक 70.5 मिलियन डॉलर प्रति फिल्म की औसत से बॉक्स ऑफिस पर 5.1 बिलियन डॉलर से अधिक की कमाई की है।
