एचडीएफसी बैंक भारत का एक प्रमुख बैंक है। मुंबई, भारत में इसकी स्थापना अगस्त 1994 में की गयी थी। एचडीएफसी बैंक ने जनवरी 1995 में एक अनुसूचित वाणिज्यिक बैंक के रूप में कार्य शुरू किया। मोबाइल बैंकिंग भी हिंदी में उपलब्ध है। इसके शाखाओं की अधिकतम संख्या मुंबई और नई दिल्ली में हैं।
26 फ़रवरी 2000 को भारतीय रिज़र्व बैंक ने एचडीएफसी बैंक तथा टाईम्स समूह/बेनेट कोलमैन एण्ड कं0 द्वारा संचालित टाईम्स बैंक के विलय को स्वीकृति दे दी। विलय योजना के अनुसार टाईम्स बैंक के शेयरधारकों को 5.75 शेयरों के बदले एचडीएफसी बैंक का एक शेयर मिला। नई पीढ़ी के किन्हीं निजी बैंको में होने वाला का यह पहला विलय था।
23 मई 2008 को भारतीय रिज़र्व बैंक द्वारा एचडीएफसी बैंक तथा सेंचुरियन बैंक ऑफ पंजाब के विलय को मंज़ूरी दे दी। निवेशकों को सीबीओपी के 29 शेयरों के बदले एचडीएफसी बैंक का एक शेयर मिला।
दिसंबर 2013 तक इस बैंक की 2,104 शहरों में कुल 3,336 शाखाएँ तथा 11,473 एटीएम कार्यरत थीं।
एचडीएफसी बैंक ने 6 दिसम्बर 2013 को 709 स्थानों पर 1,115 रक्तदान कैंप लगाए गए जिनमें 61,902 लोगों द्वारा रक्तदान किया गया जो कि गिनीज़ बुक ऑफ वर्ल्ड रिकॉर्ड्स में शामिल किया गया।
बजाज ऑटो · एयरटेल · भेल · सिप्ला · कोल इण्डिया लिमिटेड · डॉ. रेड्डीज लेबोरेटरीज · गेल · एचडीएफसी · एचडीएफसी बैंक · हीरो मोटोकॉर्प · हिंडाल्को · एचयूएल · आईसीआईसीआई बैंक · इंफोसिस · आईटीसी · जिंदल स्टील एवम पावर · एल एंड टी · मारुति · महिंद्रा एंड महिंद्रा · एनटीपीसी · ओएनजीसी · रिलायन्स इण्डस्ट्रीज · एसबीआई · स्टरलाइट इंडस्ट्रीज · सन फार्मास्युटिकल · टाटा मोटर्स · टाटा पावर · टाटा इस्पात · टीसीएस · विप्रो
