अय्यारी 2018 की एक भारतीय क्राइम-थ्रिलर फिल्म है, जिसके निर्देशक तथा लेखक नीरज पांडे हैं। शीतल भाटिया, धवल गड़ा तथा मोशन पिक्चर कैपिटल द्वारा निर्मित इस फिल्म के वितरक रिलायंस एंटरटेनमेंट, प्लान सी स्टूडियो, फ्राइडे फ़िल्म्वर्क तथा पेन इंडिया लिमिटेड हैं। फिल्म में सिद्धार्थ मल्होत्रा, मनोज बाजपेयी, रकुल प्रीत सिंह, पूजा चोपड़ा, आदिल हुसैन, कुमुद मिश्रा, नसीरुद्दीन शाह तथा अनुपम खेर मुख्य भूमिकाओं में हैं। यह फिल्म एक भारतीय कर्नल के बारे में है, जिसके पास अपने पूर्व संरक्षक को पकड़ने के लिए 36 घंटे हैं; जिसके पास ऐसे राज हैं, जो सरकार गिरा सकते हैं। 
इस फिल्म की घोषणा मई 2017 में की गई थी, और इसकी शूटिंग दिल्ली, लंदन, कश्मीर, काहिरा तथा आगरा में हुई। यह फिल्म मूल रूप से 26 जनवरी 2018 को रिलीज़ होने वाली थी, लेकिन पद्मावत के साथ संघर्ष से बचने के लिए इसकी रिलीज़ तिथि को स्थानांतरित कर 9 फरवरी तक बढ़ा दिया गया था। अंततः यह फिल्म 16 फरवरी 2018 को रिलीज़ हुई। फिल्म को समीक्षकों से नकारात्मक समीक्षाएं प्राप्त हुई, और यह बॉक्स ऑफिस पर भी सफल नहीं रही।
सभी गीत मनोज मुन्तशिर द्वारा लिखित।
यह फिल्म मूल रूप से 26 जनवरी 2018 को प्रदर्शित होने वाली थी, लेकिन पद्मावत के साथ संघर्ष से बचने के लिए इसे स्थगित कर दिया गया था। फिल्म को फिर 9 फरवरी 2018 को जारी किया जाना था, लेकिन बाद में इसे 16 फरवरी 2018 तक स्थगित कर दिया गया।
