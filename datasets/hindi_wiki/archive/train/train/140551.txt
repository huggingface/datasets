
ध्रोल रियासत, ब्रिटिश भारत के बॉम्बे प्रेसीडेंसी की काठियावाड़ एजेंसी और बाद में, भारत गणराज्य के काठियावाड़ और सौराष्ट्र एजेंसी का एक शाही राज्य था। ध्रोल, ब्रिटिशकालीन भारत के उन 562 शाही रियासतों में से एक था, जिनके शाशकों को क्षेत्रीय स्वायत्तता प्राप्त थी। ध्रोल रियासत को ब्रिटिश ताज द्वारा 9-तोपी सलामी रियासत होने का सम्मान प्राप्त था। इस रियासत की राजधानी था काठियावाड़ के ऐतिहासिक हालार क्षेत्र में अवस्थित ध्रोल नगर।
ध्रोल रियासत की स्थापना सन 1595 में, नवानगर रियासत के संस्थापक, जाम रावल के भाई, जाम हरधोलजी द्वारा हुई थी। ध्रोल राजपरिवार, जडेजा गोत्र के राजपूतों की वरिष्ठतम शाखा के वंशज थे, और श्रीकृष्ण के वंशज होने का दावा करते थे, एवं स्वयं को द्वारकाधीश के सम्मान से नवाज़ा करते थे।
ध्रोल राज्य सन 1807 में ब्रिटिश संरक्षण के अधीन आ पड़ा, जिसके कारणवश ध्रोल नरेश को अपनी और् अपने रियासत की संप्रभुता अंग्रेज़ सर्कार को सौंपनी पड़ी। 1899 के अकाल के समय ध्रोल को जान का भारी नुकसान सहना पड़ा था। ध्रोल राज्य की जनसंख्या 1891 में 27,007 से घट कर 1901 की जनगणना में 21,906 रह गई थी। ध्रोल राज्य के अंतिम शासक, ठाकुर साहिब चंद्रसिंघजी दीपसिंघजी ने 15 फ़रवरी 1948 में राज्यारोहण की संधि पर हस्ताक्षर कर अपनी रियासत को आधिकारिक तौर पर भारतीय संघ में परिग्रहित कर दिया था।
काठियावाड़ के अन्य शाही ख़ानदानों के तरह ही, ध्रोल के शाशकों को "जाम" या "ठाकुर साहब" कहा जाता था, हालाँकि ब्रिटिश काल के दौरान ध्रोल के शाशकों को "ठाकुर साहिब" की उपाधि से संबोधित किया जाता था। ब्रिटिश संरक्षण में,ध्रोल नरेश को 9-तोपों की सलामी के सम्मान प्रदान किया गया था, यह सम्मान स्वतंत्रता प्राप्ति के पश्चात भी भारत गणराज्य में 1971 तक जारी रहा था।
साँचा:Princely states of Indiaसाँचा:Princely states of the Western India States Agencyनिर्देशांक: 22°34′N 70°24′E / 22.567°N 70.400°E / 22.567; 70.400
