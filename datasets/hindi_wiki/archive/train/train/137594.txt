
चुपुणिका या प्लायोनी, जिसका बायर नामांकन 28 टाओरी है, वृष तारामंडल में स्थित एक तारा है। यह कृत्तिका तारागुच्छ का सदस्य है और इसका पृथ्वी से देखा गया औसत सापेक्ष कांतिमान का मैग्निट्यूड +5.09 है। यह कृत्तिका तारागुच्छ में अपने से अधिक तेजस्वी वर्षयंती तारे के पड़ोस में स्थित होने के कारण कठिनाई से दिखता है। पृथ्वी से एक दिखने वाला यह तारा वास्तव में एक द्वितारा है। इसका मुख्य तारा "चुपुणिका ए" कहलाता है। यह सूरज से 190 गुना अधिक कांतिमान रखने वाला बी-श्रेणी का तारा है। इसकी घूर्णन गति बहुत अधिक है और यदि ज़रा-भी अधिक होती तो तारा टूट सकता था।
