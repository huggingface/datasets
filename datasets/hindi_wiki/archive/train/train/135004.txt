एना ली फिशर अमेरिकी रसायनज्ञ, चिकित्सक और NASA की अंतरिक्ष यात्री है।
 उनका जन्म 24 अगस्त 1949 को न्यू यॉर्क शहर में हुआ था। उन्होंने अपनी ग्रेजुएशन 1967 में सन पड्रो हाई स्कूल से की थी। उन्होंने अपने पूर्व अंतरिक्ष साथी बिल फिशर से शादी की थी और वह 1984 में अंतरिक्ष में सबसे पहली माँ बनी। नासा में अपने कैरियर के दौरान, उन्हें तीन प्रमुख कार्यक्रमों के साथ शामिल किया गया:स्पेस शटल, अंतर्राष्टीय स्पेस स्टेशन, ओरियन प्रोजेक्ट। फिशर को जनवरी 1978 में एक अंतरिक्ष यात्री के उम्मीदवार के रूप में चुना गया था। अगस्त 1979 में, उन्होंने अपने प्रशिक्षण और मूल्यांकन की अवधि पूरी करके, अंतरिक्ष शटल मिशन उड़ान के कर्मीदल के विशेषज्ञ के रूप में काम के लिए खुदको उम्मीदवार बनाया। उन्होंने STS-5 और STS-7 की अंतरिक्ष उड़ान में वाहन एकीकृत परीक्षण और पेलोड के परीक्षण को समर्थित किया। उसके साथ-साथ उन्होंने कक्षीय उड़ान परीक्षण, लांच और लैंडिंग और बचाव प्रक्रियाओं के विकास के लिए दोनों चिकित्सा और परिचालन जानकारी प्रदान की और बचाव हेलीकाप्टरों में एक चिकित्सक के रूप में भी कार्य किया। एना ली फिशर STS-9 की यात्रा में उड़ान नियंत्रक थी। STS-51A की उड़ान के दौरान फिशर एक मिशन विशेषज्ञ भी थी। उसे उड़ान के पूरा होने के साथ, फिशर ने अंतरिक्ष में 192 घंटो का लॉग इन समय पूरा किया। उन्हें बहुत से पुरस्कारों से सम्मानित किया गया जिनमे से NASA स्पेस फ्लाइट अवार्ड,मदर ऑफ़ द ईयर अवार्ड, कैलिफोर्निया साइंस सेंटर नारी का अवार्ड, यूसीएलए चिकित्सा पेशेवर एचीवमेंट अवार्ड आदि।
