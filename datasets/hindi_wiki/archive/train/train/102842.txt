
मिशन: इम्पॉसिबल एक अमेरिकी टेलीविजन शृंखला है जिसमे ख़ुफ़िया अमेरिकी सरकार के एजंटों की एक टीम, जिसे इम्पॉसिबल मिशन फ़ोर्स कहते है, के कई मिशन व कारनामे दिखाए जाते है। यह कार्यक्रम 1996 की इसी नाम की टीवी शृंखला का पुनर्निमाण है। इसमें पुराणी शृंखला से वापसी करने वाले पिटर ग्रेव्स ही एक मात्र अभिनेता है जिन्होंने जिम फेलिप्स की भूमिका अदा की थी, हालांकि दो पिछली शृंखला के दो अन्य सदस्य अतिथि भूमिका में आते है।
इस शृंखला की घटनाएं मुख्य मिशन इम्पॉसिबल टीवी शृंखला के आखरी सत्र से 15 साल बाद शुरू होती है। जब ख़ुफ़िया मिशन इम्पॉसिबल फ़ोर्स का भविष्य का अध्यक्ष मारा जाता है तब जिम फ़िलिप को उसकी निवृत्ती से वापस लाया जाता है ताकि एक नई आईएमएफ़ टीम बनाई जा सके जो उस हत्यारे को पकड़ने का कार्य संपन्न करेगी।
उसकी टीम में निकोलस ब्लैक, एक बहरूपिया और बेहतिरिन अभिनेता; मैक्स हार्टे, एक शक्तिशाली व्यक्ति; केसी रैंडल, एक मॉडल जो अब एजंट है; और ग्रैंट कोलियर, बार्नी कोलियर का बेटा जो एक तकनीकी जीनियस है, शामिल है। हत्यारे का पता लगाने के बाद जिम रूक कर टीम को एक साथ रखने का निर्णय लेता है। प्रथम सत्र के बिच में ही केसी एक मिशन के दौरान मारी जाती है और सीक्रेट सर्विस की एजंट शैनोन रीड उसकी जगा बाकी की शृंखला में ले लेती है। इस बदलाव के अलावा फिलिप्स की टीम बाकी की पुरी शृंखला में वही रहती है।
