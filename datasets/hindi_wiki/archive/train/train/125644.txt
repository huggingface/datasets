इंदिरा कृष्णमूर्ति नुई वर्तमान में पेप्सिको कंपनी की मुख्य कार्यकारी अधिकारी हैं। दुनिया की प्रभावशाली महिलाओं में उनका नाम शुमार है। वे येल निगम के उत्तराधिकारी सदस्य हैं। साथ ही वे न्यूयॉर्क फेडरल रिजर्व के निदेशक बोर्ड की स्तर बी की निदेशक भी हैं। इसके अलावा वे अंतरराष्ट्रीय बचाव समिति, कैट्लिस्ट, के बोर्ड और लिंकन प्रदर्शन कला केंद्र की एक सदस्य हैं। वे एइसेन्होवेर फैलोशिप के न्यासी बोर्ड की सदस्य भी हैं और वर्तमान में यू एस-भारत व्यापार परिषद में सभाध्यक्ष के रूप में अपनी सेवाएँ दे रही हैं।
नूई मद्रास, तमिलनाडु, भारत में पैदा हुई थी। उनकी प्रारंभिक शिक्षा होली एन्जिल्स एंग्लो इंडियन हायर सेकेंडरी स्कूल मद्रास मेन हुई। तत्पश्चात उन्होने 1974 में मद्रास क्रिश्चियन कॉलेज से भौतिकी, रसायन विज्ञान और गणित में स्नातक की डिग्री प्राप्त की और भारतीय प्रबंध संस्थान, कोलकाता से 1976 में प्रबंधन में स्नात्त्कोत्तर किया।भारत में पली-बढ़ी नूई ने बचपन में अनेकों कठिनाइयां झेलते हुए भारतीय प्रबंध संस्थान, कोलकाता से मास्टर डिग्री कीं। इसके बाद अमेरिका स्थित येल यूनिवर्सिटी से पब्लिक और प्राइवेट मैनेजमेंट का अध्ययन किया। इस दौरान उन्हें अमेरिका से कुछ खास लगाव हो गया और उन्होंने येल यूनिवर्सिटी से ग्रेजुएशन करने के बाद बोस्टन कंसल्टेशन फार्म ज्वाइन कर लिया और टेक्सटाइल व कंज्यूमर गुड्स इंडस्ट्री में मुवक्किलों की सेवा करने लगीं। 
इंदिरा के पिता बैंक में कार्यरत थे और माता जी हाउसवाइफ थी। ये दो बहने थीं- चन्द्रिका और इंदिरा। दोनों ही बहने बचपन से पढ़ने में बहुत होशियार थीं। 
इनकी शादी राज कुमार नूई से हुई। उनकी दो बेटियाँ है, जो ग्रीनविच कनेक्टिकट में रहती हैं। उनकी बेटियों में से एक वर्तमान में येल में प्रबंधन स्कूल में पढ़ रही हैं।उनकी बड़ी बहन चंद्रिका कृष्णमूर्ति टंडन एक प्रसिद्ध गायिका और बिज़नेस वुमन है। 
वर्ष 1986-90 के बीच उन्होंने मोटोरोला कंपनी में कॉरपोरेट स्ट्रैटजी के उपाध्यक्ष के रूप में कार्य किया और कंपनी के ऑटोमोटिव और इंडस्ट्रियल इलेक्ट्रॉनिक्स के विकास का मार्गदर्शन किया। नूई पेप्सिको की दीर्धकालिक ग्रोथ स्ट्रैटजी की शिल्पकार मानी जाती हैं। नूई 1994 में पेप्सिको में शामिल हुई और 2001 में अध्यक्ष और मुख्य कार्यकारी अधिकारी बनीं। उन्होने एक दशक से अधिक समय तक कंपनी की वैश्विक रणनीति का निर्देशन और पेप्सीको के पुनर्गठन का नेतृत्व किया है। 
वर्ष 2011 से नूई एक कंपनी चला रही हैं और 200 से अधिक देशों में इसके उपभोक्ता हैं। फिलहाल नूई कई बोर्डों की सदस्य भी हैं जिसमें यूएस-चीन बिजनेस काउंसिल, यूएस-इंडिया बिजनेस काउंसिल, कंज्यूमर गुड्स फोरम आदि शामिल है।भारतीय मूल की वे इससे पहले पेप्सिको की मुख्य वित्तीय सलाहकार थीं।
नूयी 2006 में पेप्सिको की सीईओ बनायीं गयी थीं। 12 वर्षों तक इस पद का सफलता पूर्वक निर्वाह करने के बाद अक्टूबर 2018 में वह रिटायरमेंट लेंगी।  
2008 में पेप्सीको की CEO के रूप में, इंद्रा नूई ने $1,49,17,701 का कुल आमदनी अर्जित किया, जिसमें $13,00,000 का मूल वेतन, $26,00,000 नकद बोनस, $64,28,538 के शेयर और $43,82,569 के विकल्प शामिल हैं।
2009 फोर्ब्स सर्वेक्षण के अनुसार इंदिरा नूई को दुनिया में तीसरी सबसे ताकतवर महिला का नाम दिया गया है।
वे अमरीका की दूसरी सबसे बड़ी कंपनी की महिला प्रमुख हैं। फॉ'र्यून ने अमेरिका की शक्तिशाली व्यवसायी महिला की सूची अलग से निकाली है। इसमें आईबीएम की गिनी रोमेटी शीर्ष पर और पेप्सीको की सीईओ इंदिरा नुई दूसरे स्थान पर हैं। इंदिरा भारतीय मूल की हैं। उन्हें फ़ोर्ब्स की ओर जारी 30 सबसे प्रभावशाली महिलाओं की सूची में शामिल किया गया है।
2007 में, उन्हें भारत सरकार द्वारा उद्योग एवं व्यापार के क्षेत्र में पद्म भूषण से सम्मानित किया गया था। 2008 में, वह कला और विज्ञान के अमेरिकन अकादमी की फैलोशिप के लिए चुनी गई थी।
जनवरी 2008 में, नूई को यू एस-भारत व्यापार परिषद में सभाध्यक्ष चुना गया था, एक गैर लाभ वकालत व्यापार संगठन, जो भारत में कारोबार करने वाली दुनिया की 300 से अधिक सबसे बड़ी कंपनियों का प्रतिनिधित्व करती है। नूई USIBC के बोर्ड निदेशकों का नेतृत्व करती है, जो की अमेरिकी उद्योग के प्रतिनिधिक अंश का प्रतिनिधित्व करते 60 से अधिक वरिष्ठ अधिकारियों की एक सभा है।
वैश्विक आपूर्ति श्रृंखला नेताओं के समूह द्वारा इंदिरा नुई वर्ष 2009 के मुख्य कार्यकारी अधिकारी का नाम दिया गया है।
वर्ष 2012 में अमेरिका में मंदी के दौर से निपटने और आर्थिक रणनीति तय करने के लिए अमेरिकी राष्ट्रपति बराक ओबामा ने इंदिरा नुई सहित भारतीय मूल के दो अन्य लोग को चर्चा के लिए आमंत्रित किया था।

