गंगाबाई बल्लभ सम्प्रदाय की कवियों में गंगाबाई का स्थान प्रमुख है।
गंगाबाई का जन्म वि 0 सं 0 1628 में मथुरा के पास महावन नामक स्थान में हुआ था। गंगाबाई जाति से क्षत्राणी थीं।दो सौ बावन वैष्णवों की वार्ता में भी गंगाबाई क्षत्राणी का उल्लेख किया गया है। गंगाबाई गोस्वामी विट्ठलनाथ की शिष्या थीं। अतः अपने कीर्तन-पदों में इन्होंने अपने नाम के स्थान पर श्री विठ्ठल गिरिधरन शब्द को प्रयुक्त किया है किया है। 'दो सौ बावन वैष्णवों की वार्ता ' में दी गई इनकी वार्ता से पता चलता है कि वि 0 सं 0 1736 में श्रीनाथ जी ने अपनी लीला में सदेह अंगीकार कर लिया।
गंगाबाई के कुछ पद 'श्री विट्ठल गिरधरन लाल ' नाम पुष्टि-मार्ग के वर्षोत्सव ग्रंथों में संकलित हैं। नमें जन्म से लेकर कृष्ण की विभिन्न लीलाओं का वर्णन किया गया है। महिला होने कारण इनका मधुर-लीलाओं का वर्णन अत्यधिक मर्यादित है।
गंगाबाई के आराध्य कृष्ण हैं। कृष्ण के स्वरुप की विशेष चर्चा इनके पदों में नहीं मिलती। केवल इतना पता चलता है कि श्रीकृष्ण सुन्दर हैं और रसिक हैं। गोपियाँ इनकी रूप माधुरी से मुग्ध हो उनकी प्राप्ति के लिए व्रत-उपवास आदि का आचरण करती हैं। गोपियों के पूर्वानुराग के वर्णन में भी कृष्ण की सुंदरता का वर्णन करने की अपेक्षा उसके प्रभाव की ओर विशेष ध्यान दिया गया है:-
किन्तु कुछ पदों में हास - परिहास की झलक अवश्य मिल जाती है:-
कृष्ण की मधुर लीलाओं में केवल संयोग पक्ष की रास,झूलन ,होरी,द्युत-क्रीड़ा आदि लीलाओं का वर्णन गंगाबाई ने अपने पदों किया है। सुरत के प्रसंग को रूपात्मक शैली में इस प्रकार प्रस्तुत किया है कि वह स्पष्ट रूप से रति का वर्णन नहीं प्रतीत होता :-
