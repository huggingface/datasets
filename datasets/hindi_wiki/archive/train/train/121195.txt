बॉम्बे टॉकीज़, 2013 में प्रदर्शित बॉलीवुड की प्रयोगधर्मी फ़िल्म है। वायकॉम मोशन पिक्चर्स और फ्लाइंग यूनीकॉन एंटरटेनमेंट की फिल्म यह फ़िल्म बॉम्बे टॉकीज़ भारतीय सिनेमा के सौ वर्ष पूरे होने के उपलक्ष्य में बनाई गई है। यह फ़िल्म चार अलग-अलग निर्देशकों द्वारा निर्मित की गई है और प्रत्येक निर्देशक द्वारा परस्पर एक दूसरे से भिन्न भाग बनाये गये हैं।
चूँकि फ़िल्म चार भिन्न निर्देशकों द्वारा चार भिन्न भागों में निर्मित की गयी है आपस में एक दूसरे से जुदा हैं। ये भाग निम्न प्रकार हैं:
करण जौहर की कहानी एक शादीशुदा जोड़े, देव और गायत्री के इर्द गिर्द घूमती है। एक दिन गायत्री को पता चलता है कि उसका पति समलैंगिक है।
दिबाकर बनर्जी की शॉर्ट फिल्म सत्यजीत रे की एक लघुकथा पर आधारित है। ये कहानी एक साधारण व्यक्ति की है जिसे एक टॉप स्टार के साथ दो मिनट का एक सीन करने का मौका मिलता है।
ज़ोया अख्तर की कहानी एक छोटे बच्चे विकी की है। उसके पिता उसे फुटबॉल सिखाना चाहते हैं। लेकिन विकी को कटरीना कैफ की तरह बेहतरीन डांस करने का शौक है।
अनुराग कश्यप की फिल्म, एक प्रशंसक की अपने चहेते सितारे के प्रति जुनून की कहानी है।

फ़िल्म के सुर अमित त्रिवेदी तथा बोल अमिताभ भट्टाचार्य और स्वानन्द किरकिरे द्वारा दिया गया है।
