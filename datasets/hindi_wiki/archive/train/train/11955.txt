निर्देशांक: 31°03′35″N 76°18′10″E / 31.0596618°N 76.3028812°E / 31.0596618; 76.3028812बलाचौर उत्तर भारत के पंजाब राज्य मे नवांशहर शहर की एक तहसील है। बला चौर दोआबा क्षेत्र के अंदर आता है और काफ़ी सारे गाँव इसके अंदर आते है। बला चौर में चौधरी रहमत अली का ज्न्म हुआ था।
कछवाहा राजपूत राज देव ने 16वीं शताब्दी मे पहली बार बला चौर मे आकर रहना शुरू किया अपने परिवार के साथ, उनका संबध जयपुर के राज घराने के साथ था। राज देव ने यहा भक्ति करनी शुरू की और इस जगह का नाम अपने पुत्र बलराज देव के नाम पर रखा। राज देव की मृत्यु 1596 मे हुई। स्थानिया लोगो ने उनकी मज़ार बनाई और उसे बाबा बलराज के नाम से पूजने लगे। आज भी बाबा बलराज का मंदिर बला चौर मे स्थित है, मंदिर की देख रेख के लिए मंदिर कमेटी भी बनाई गयी 1949 मे जिनके संरक्षक बलवंत सिंह थे। 1539 मे शेरशाह सूरी ने हुमायूँ पर हमला करने से पहले यही पर बाबा राज देव से आशीष ली थी।
2001 की जनगणना के अनुसार बला चौर की जनसंख्या 19106 थी, जिसमे 53% पुरुष और 47% महिलाए है। साक्षरता की दर 68% है जो की राष्ट्रिया दर से उपर है। 56% पुरुष और 44% महिलाएं साक्षर है। 12% जनसंख्या 6 वर्ष से कम आयु की है। तहसील होने के कारण बला चौर, आस पास के ग्रामीण क्षेत्रो के लिए काफ़ी महत्व पूर्ण है। यहा पर काफ़ी सरकारी दफ़्तर है, स्थानिया अदालत भी यही है और काफ़ी बड़ा बाज़ार भी है। 
कुछ प्रमुख गाँव जो तहसील के अंदर आते है उनमें रतेवाल, थोपिया, कटवारा, टकरला, चनीयानी आदि।
बला चौर मे कोई बड़ा उद्योग नही है, यहा और आस पास के लोगो की आय का मुख्य स्रोत खेती बड़ी ही है। गेंहू और मक्का प्रमुख फसले है जो की साल मे उगाई जाती है। शिक्षित वर्ग संपूर्णतया नौकरी करना पसंद करता है। काफ़ी लोग आस पास के शहरो मे ही नौकरी करते है। किसान वर्ग अपनी फसल बला चौर की अनाज मंडी मे लाकर बेचते है। बला चौर मे ईलाके का सबसे बड़ा बज़ार है जहाँ ज़रूरत की सभी चीज़े मिल जाती है। बला चौर मे के सी सिनिमा घर भी है जहाँ नयी फ़िल्मे दिखाई जाती है।
