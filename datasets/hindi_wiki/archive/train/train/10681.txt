अनिसा मोहम्मद त्रिनिदाद और टोबैगो की एक महिला क्रिकेट खिलाड़ी है। वे दाएं हाथ की ऑफ-स्पिन गेंदबाज है, और वे त्रिनिदाद और टोबैगो और वेस्टइंडीज की महिला क्रिकेट टीम के लिए खेलती है। 14 वर्ष की आयु से अपनी अंतरराष्ट्रीय पारी की शुरुआत करने के बाद से उन्होंने 111 महिला एक दिवसीय अंतरराष्ट्रीय और 92 महिला ट्वेन्टी 20 अंतरराष्ट्रीय मैच खेल चुकी हैं। उन्होंने महिलाओं के टी-20 अंतरराष्ट्रीय स्पर्धा में सबसे अधिक 106 विकेट लिए हैं, जोकि इस अंतरराष्ट्रीय प्रारूप में अब तक के गेंदबाजों से काफी आगे हैं। महिला एक दिवसीय अन्तरराष्ट्रीय में वह वर्तमान में 145 विकेट के साथ सबसे अधिक विकेट लेने वालों की सूची में चौथे स्थान पर है।
अनिसा का जन्म संग्रे ग्रांडे, त्रिनिदाद और टोबैगो के एक छोटे से गांव, कोलजिन, मराज हिल में हुआ था। उनके माता-पिता ने उसे और उसकी जुड़वां बहन अलीसा को क्रिकेट के खेल में रूची दिलवाई। वे उसे छोटी उम्र से ही खेल देखने ले जाया करते थे। बाद में वे अपने स्थानीय समुदाय टीम एमएएएडी रेंजर्स का कप्तान नियुक्त हो गई। वह संग्रे ग्राण्डे हिन्दू स्कूल, स्वाहा हिन्दू कॉलेज और स्कूल ऑफ कॉन्टिन्यूइंग स्टडीज़, त्रिनिदाद और टोबैगो से शिक्षित हुईं।
स्थानीय क्लब के लिए अच्छे प्रदर्शन करने के बाद उन्हें त्रिनिदाद और टोबैगो महिलाओं की राष्ट्रीय क्रिकेट टीम के लिये बुलाया गया।
अनिसा ने जापान के खिलाफ 2003 आईडब्ल्यूसीसी ट्रॉफी में वेस्टइंडीज की ओर से समूह चरण मैच से एक-दिवसीय अंतरराष्ट्रीय करियर की शुरुआत की। उसके बाद 2003-04 के भारत और पाकिस्तान में वेस्टइंडीज़ के दौरे में उन्हें अपने पहले अंतरराष्ट्रीय दौरे के लिए चुना गया। कराची के असगर अली शाह क्रिकेट स्टेडियम में पाकिस्तान के खिलाफ सातवें एक-दिवसीय मैच में अनिसा ने अपने चौथे अंतरराष्ट्रीय मैच में 2/17 का योगदान दिया। उन्होंने आयरलैंड के खिलाफ दक्षिण अफ्रीका में 2005 महिला क्रिकेट विश्व कप के समूह चरण के दौरान वेस्टइंडीज के लिए एक मैच में खेला।
ऑस्ट्रेलिया में 2009 के महिला क्रिकेट विश्व कप में अनिसा ने तीनों ग्रुप स्टेज मैचों और दो सुपर सिक्स मैचों में खेली। उन्होंने टूर्नामेंट में 34.00 के औसत से कुल चार विकेट लिए, यहाँ वेस्टइंडीज पांचवें स्थान पर रहा। विश्वकप के बाद, उन्होंने दक्षिण अफ्रीका का दौरा किया जहां दूसरी टी20आई में केप टाउन में न्यूलैंड क्रिकेट ग्राउंड में उन्होंने केवल दस रन देकर पांच विकेट लिए, और महिला ट्वेंटी-20 में पांच विकेट लेने वाली अंतर्राष्ट्रीय क्रिकेट में तीसरी खिलाड़ी बनी। 
विश्व ट्वेंटी-20 में अनिसा सभी तीन ग्रुप स्टेज मैचों में खेली और इंग्लैण्ड के विरुद्ध जीत में प्लैयर ऑफ द मैच बनी, जहां उन्होंने गेंदबाजी में 2/9 का प्रदर्शन किया। टूर्नामेंट में उनके सर्वश्रेष्ठ प्रदर्शन ऑस्ट्रेलिया के खिलाफ अंतिम ग्रुप स्टेज मैच में देखने को मिला, जहां उसने 17 रन देकर 3 विकेट लिये और और दक्षिणी सितारे को 133 रन में सीमित कर दिया, हालांकि वेस्टइंडीज लक्ष्य को पाने में नाकाम रहा और नौ रन से हार का सामना करना पड़ा। वेस्टइंडीज ने न्यूजीलैंड के हाथों अपना सेमीफाइनल मैच गंवा दिया। इस प्रतियोगिता में अनिसा ने 11.83 के औसत से कुल छह विकेट लिये थे।
अगस्त-सितंबर 2011 में पाकिस्तान के वेस्टइंडीज दौरे में अनिसा का महिलाओं के खेल में सर्वश्रेष्ठ प्रदर्शन देखने को मिला। चार मैचों की वनडे श्रंखला के शुरुआती खेल में अनिसा ने 10 ओवरों में 5 रन देकर 5 विकेट लिये और पाकिस्तान को 82 रन में समैट दिया - इस प्रकार वह महिला वनडे मैच में पांच विकेट लेने वाली दूसरी वेस्टइंडीज गेंदबाज बन गई। दो दिन बाद, उन्होंने पुन: पाकिस्तान के शीर्ष छह खिलाड़ियों में से चार विकेट समैत 5 विकेट लिए। अन्तिम मैच में उन्होंने 4/17 का प्रदर्शन दिया इस प्रकार अनिसा ने श्रृंखला में 3.57 के औसत से 14 विकेट लिए, इसके लिये उन्हे पहला प्लैयर ऑफ द सीरीज पुरस्कार से नवाजा गया। दो महीने बाद बांग्लादेश में 2011 के महिला क्रिकेट विश्व कप योग्यता में भी उनका शानदार प्रदर्शन जारी रहा। जिसमें उन्होंने पाकिस्तान के खिलाफ तीसरी बार पांच विकेट लिया। पाकिस्तान के खिलाफ फाइनल मैच अनिसा के सबसे यादगार क्रिकेट प्रदर्शनों में से एक रहा, जहां उन्होंने 14 रन देकर 7 विकेट लिए -जोकि महिला वनडे क्रिकेट के इतिहास में चौथी सबसे अच्छी गेंदबाजी रही है। 130 रनों से जीतकर वेस्टइंडीज ने इस प्रतियोगिता में अप्राजित रही और 2013 के महिला क्रिकेट विश्व कप के लिए अर्हता प्राप्त की। उन्होंने 2011 में 37 वनडे विकेट लिये, जोकि कैलेंडर वर्ष में सबसे अधिक था, ऑस्ट्रेलिया के चार्मिन मेसन के 2000 में बनाये रिकॉर्ड को पीछे छोड़ दिया।}}
अनिसा ने महिलाओं के अंतरराष्ट्रीय क्रिकेट में सात बार पाँच विकेट लिए है, जिसमें एक दिवसीय मैचों में पाँच बार और टी-20 में दो बार शामिल है। यह किर्तिमान बनाने वाली वह एकमात्र महिला क्रिकेट खिलाड़ी है।
अनिसा को तीन बार 2003, 2008 और 2010 में त्रिनिदाद और टोबैगो महिला क्रिकेटर ऑफ द ईयर का खिताब दिया गया है। 2011 में त्रिनिदाद और टोबैगो स्पिरिट ऑफ स्पोर्ट्स अवार्ड्स में, उन्हें सबसे कंसिसटेंट खिलाड़ी, सफलतापूर्वक एथलीट नामित किया गया था।
मोहम्मद को अपने वनडे करियर के दौरान दस बार और ट्वेन्टी ट्वेन्टी करियर के दौरान पांच बार "प्लैयर ऑफ द मैच" नामित किया गया है। उन्हें घरेलू वनडे श्रृंखला में दो बार "प्लैयर ऑफ द सीरीज" भी नामित किया गया था।
