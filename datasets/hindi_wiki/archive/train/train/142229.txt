वृक्ष खनित्र या 'ट्री स्पेड' एक विशेष मशीन है जो लघु एवं मध्यम आकार के वृक्षों को खोदकर किसी दूसरे स्थान पर रोपने में सहायक होती है। यह मशीन वृक्ष की जड़ के आपपास की मिट्टी को बचाते हुए, वृक्ष को जड़ समेत खोद्कर उठा लेती है और जहाँ उस वृक्ष को रोपना होता है वहाँ तक सावधानीपूर्वक पहुँचा भी देती है। इन मशीनों में कई ब्लेड होते हैं जो वृक्ष की जड़ को घेर लेते हैं, खुदाई करते हैं, मिट्टी और जड़ों सहित पेड़ को कसकर पकड़ लेते हैं और सावधानीपूर्वक उठाकर अन्यत्र पहुँचा देते हैं।
