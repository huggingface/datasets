जंगबहादुर कुँवरराणाजी
प्रथम राणा प्रधानमन्त्री जंगबहादुर राणा
महाराजा जंगबहादुर कुंवर राणाजी जो जंगबहादुर राणा के नाम से प्रसिद्ध हैं, नेपाल के पहले राणा प्रधानमन्त्री तथा राणा राजवंश के संस्थापक थे। उनका वास्तविक नाम वीर नरसिंह कुँवर था। इनके शासनकाल में नेपाल ने अंग्रजो से लड़ाई में खोया हुआ जमीन का कुछ हिस्सा वापस हासिल किया। 
जंगबहादुर राणा के जन्म क्षत्रिय कुंवर भारदार परिवार के काजी बालनरसिंह कुँवर और थापा वंशके गणेश कुमारी के पुत्र के रूपमें हुआ । वे नेपाल के प्रसिद्ध मुख्तियार भीमसेन थापा के सहोदर भाइ काजी नैनसिंह थापा के भ्रातृपौत्र थे। उनकी नानी रणकुमारी पांडे नेपालके प्रसिद्ध भारदार पाँडे वंश के काजी रणजीत पांडे के पुत्री हैं । ये अपने पूर्वजों की अपेक्षा स्थायी शासन की स्थापना करने में सफल रहे। 
इन्हें अपने मामा माथवरसिंह थापा के मंत्रित्वकाल में सेनाध्यक्ष तथा प्रधानमंत्री का पद सौंपा गया किंतु शीघ्र ही उन्होंने रानी राज्य लक्ष्मी के आदेश में मामा माथवरसिंहकी छलपूर्वक हत्या कर दी और चौतारिया फत्तेजंग शाह ने नया मंत्रिमंडल बनाया । इस नए मंत्रिमंडल में इन्हें सैन्य विभाग सौंपा गया। दूसरे वर्ष 1846 ई. में शासन में एक संघर्ष छिड़ा। फलस्वरूप फतेहजंग और उनके साथ के 32 अन्य प्रधान व्यक्तियों की कुटिलतापूर्वक हत्या कर दी गई। महारानी द्वारा राणा की नियुक्ति सीधे प्रधान मंत्री पद पर की गई। शीघ्र ही महारानी का विचार परिवर्तित हुआ और उनकी हत्या के षड्यंत्र भी रचे गए। परंतु रानी की योजना असफल रही। फलत: राजा और रानी दोनों को ही भारत में शरण लेनी पड़ी। अब राणा के मार्ग से सारी बाधाएँ परे हट चुकी थीं। 
शासन को व्यवस्थित और नियंत्रित करने में इन्हें पूर्ण सफलता मिली। यहाँ तक कि जनवरी, 1850 में वे निश्चिंत होकर इंग्लैंड गए और 6 फ़रवरी 1851 तक वहीं रहे। लौटने पर इन्होंने अपने विरुद्ध रची गई हत्या की कुटिल योजनाओं को पूर्णत: विफल कर दिया। 
इसके बाद आप दंडसंहिता के सुधार कार्यों में तथा तिब्बत के साथ होनेवाले छिटपुट संघर्षों में उलझे रहे। 
इसी बीच उन्हें भारतीय सिपाही विद्रोह की सूचना मिली। राणा ने विद्रोहियों से किसी प्रकार की बातचीत का विरोध किया और जुलाई, 1857 को सेना की एक टुकड़ी गोरखपुर भेजी। यही नहीं, दिसंबर में इन्होंने 14,000 गोरखा सिपाहियों की एक सेना लखनऊ की ओर भी भेजी थी जिसने 11 मार्च 1858 को लखनऊ की घेरेबंदी में सहयोग दिया। जंगबहादुर राणा को इस कार्य के लिए जी.बी.सी. के पद से सम्मानित किया गया। नेपाल को उसका एक भूखंड लौटा दिया गया और अन्य अनेक सीमाविवादों का अंत कर दिया गया। 
सम्मानकी तरबार इन्डिया जनरल सर्विस मेडल - 1854नाइट ग्रान्ड क्रस अफ द अडर अफ द बाथ Knight Grand Cross of the Order of the Bath -1858इन्डियन म्युनिटी मेडल 1858नाइट ग्रान्ड कमान्डर अफ द अडर अफ स्टार अफ इन्डिया Knight Grand Commander of the Order of the Star of India -1873प्रिन्स ओफ वेल्स मेडल Prince of Wales's Medal-1876
1875 में राणा ने इंग्लैंड के लिए प्रस्थान किया किंतु बंबई में घोड़े से गिर जाने पर घर लौट आए। 61 वर्ष की अवस्था में 25 फ़रवरी को इनका देहांत हो गया। इनकी तीन विधवाएँ भी इनके सथ ही चिता को समर्पित हो गई।
 दामोदर पाण्डे · रणबहादुर शाह · भीमसेन थापा · राणा जंग पाण्डे · रंग नाथ पौडयाल · पुष्कर शाह · चौतरिया फत्तेजंग शाह · माथवरसिंह थापा ·  जंगबहादुर राणा · बमबहादुर कुंवर राणा · कृष्ण बहादुर कुंवर राणा · जंगबहादुर · रणोद्दिप सिँह बहादुर राणा · वीर सम्शेर जङ्गबहादुर राणा · देव सम्शेर जङ्गबहादुर राणा · चन्द्र सम्शेर जङ्गबहादुर राणा · भीम सम्शेर जङ्गबहादुर राणा · जुद्ध सम्शेर जङ्गबहादुर राणा · पद्म सम्शेर जङ्गबहादुर राणा · मोहन सम्शेर जङ्गबहादुर राणा · मातृकाप्रसाद कोइराला · टंकप्रसाद आचार्य · कुँवर इन्द्रजित सिंह · सुवर्ण सम्शेर राणा · विश्वेश्वर प्रसाद कोइराला · तुलसी गिरी · सूर्यबहादुर थापा · कीर्ती निधि बिष्ट · नगेन्द्रप्रसाद रिजाल · लोकेन्द्र बहादुर चन्द · नगेन्द्रप्रसाद रिजाल · मरिचमान सिंह श्रेष्ठ · कृष्णप्रसाद भट्टराई · गिरिजा प्रसाद कोइराला · मन मोहन अधिकारी · शेर बहादुर देउबा · पुष्पकमल दहल · माधव कुमार नेपाल · झलनाथ खनाल • बाबुराम भट्टराई • खिलराज रेग्मी • सुशील कोइराला • खड्ग प्रसाद शर्मा ओली 
