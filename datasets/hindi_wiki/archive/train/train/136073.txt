दूरी माप उपकरण एक ट्रांसपोंडर-आधारित रेडियो नेविगेशन प्रौद्योगिकी है, जो अत्योच्चावृत्ति या परा उच्चावृत्ति रेडियों संकेतों के प्रसार-विलम्ब को माप कर तिरछी दूरी का आकलन करती है। इसका प्रयोग विमानन क्षेत्र में दिक्चालन सहायक के रूप में वीओआर या आइएलएस ग्लाइडपाथ के साथ सहस्थापन में किया जाता है।
ऑस्ट्रेलिया में विकसित इसकाआविष्कार जेम्स "जेरी" जेरैण्ड द्वारा एडवर्ड जॉर्ज "टाफ़ी" बोवेन की देखरेख में किया गया था। जेरेण्ड राष्ट्रमंडल वैज्ञानिक और औद्योगिक अनुसंधान संगठन में रेडियो-भौतिकी विभाग के चीफ़ रूप में नियुक्त थे। इसी उपकरण के एक और संस्करण को अमालगमेटेड वायरलेस आस्ट्रेलिया लिमिटेड द्वारा 1950 के दशक में 200 मेगाहर्ट्ज वीएचएफ बैंड में संचालित बनाया गया था। ऑस्ट्रेलियाई घरेलू संस्करण को फ़ेडरल डिपार्टमेण्ट ऑफ़ सिविल एवियेशन द्वारा डीएमई और कालान्तर में इसके अंतरराष्ट्रीय संस्करण को आईसीएओ द्वारा डीएमई नाम से मान्यता मिली।
डीएमई एक द्वितीयक रडार के ही समान है, मात्र एक अन्तर है कि ये उसकी एकदम उलटी है। यह प्रणाली आईएफ़एफ़ के अन्तर्गत द्वितीय विश्व युद्ध उपरान्त विकसित की गयी थी। संगतता बनाए रखने के उद्देश्य से डीएमई को कार्यात्मक रूप से TACAN के दूरी मापने के घटक के समान बनाये रखा जाता है।
विमान डीएमई का उपयोग एक भूमि-आधारित ट्रान्स्पॉन्डर स्टेशन से अपनी दूरी आकलन करने हेतु किया करता है। यह कार्य दो निश्चित अवधि एवं अन्तर की पल्सेज़ वाले एक पल्स के जोड़े को प्रेषित एवं प्राप्त करके किया जाता है। इसके भूमि आधारित स्टेशन प्रायः वीओआर या आईएलएस प्रणाली के साथ ही सहस्थापित किया जाता है। एक न्यून-शक्ति डीएमई आईएलएस ग्लाइड पाथ के संग्निराहक के निकट स्थापित की जाती है जहाम से वह विमान को भूमिस्पर्श केन्द्र उपलब्ध कराती है- ठीक आईएलएस मार्कर बीकन्स की ही भांति।
किसी मार्गगामी डीएमई भूमि ट्रान्स्पॉन्डर स्टेशन या टर्मिनल दिक्चालन स्टेशन की शक्ति परा उच्च आवृत्ति चैनल पर 1 किलोवॉट पीक पल्स आउटपुट होती है। 
डीएमई प्रणाली में एक यूएचएफ़ ट्रांसमीटर/रिसीवर विमान में और एक यूएचएफ रिसीवर/ट्रांसमीटर जमीन पर स्थापित होते हैं।
