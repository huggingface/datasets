शीतकालीन ऑलंपिक खेल एक विशेष ओलम्पिक खेल होते हैं, जिनमें में अधिकांशत: बर्फ पर खेले जाने वाले खेलों की स्पर्धा होती है। इन खेलों में ऑल्पाइन स्कीइंग, बायथलॉनबॉब्स्लेड, क्रॉस कंट्री स्कीइंग, कर्लिंग, फिगर स्केटिंग, फ्रीस्टाइल स्कीइंग, आइस हॉकी, ल्यूज, नॉर्डिक कंबाइंड, शॉर्ट ट्रैक स्पीड स्केटिंग, स्केलेटन, स्नोबोर्डिंग, स्पीड स्केटिंग आदि स्पर्धाएं होती हैं।
विंटर ओलम्पिक्स का आरंभ 1924 में हुआ माना जाता है, किन्तु इसी तरह के खेल 1901 से 1926 के बीच यूरोप में स्वीडन में आयोजित कराए जाते थे जिन्हें नॉर्डिक गेम्स कहा जाता था। इनके पीछे जनरल विक्टर गुस्ताफ बाल्क का हाथ था जिन्हें स्वीडिश खेलों का पितामह कहा जाता था। सन् 1908 तक इन्हें अधिक सफलता नहीं मिली, लेकिन उस वर्ष लंदन ग्रीष्मकालीन ओलम्पिक्स के बाद इनकी स्थिति बदली। इसके बाद अंतर्राष्ट्रीय ओलम्पिक समिति द्वारा विंटर ओलम्पिक्स को ओलम्पिक्स में सम्मिलित किए जाने के प्रयास आरंभ किये। बाल्क भी यह चाहते थे और वह आईओसी के पांच सदस्यों में से एक थे भी, लेकिन स्कैन्डिनेवियाई देशों ने विरोध किया। उनका मानना था कि इससे नॉर्डिक खेलों की मौलिकता खत्म हो जाएगी। इसके बावजूद, 1916 में पहली बार शीतकालीन ओलम्पिक खेल कराने का निर्णय लिया गया लेकिन उन दिनों प्रथम विश्व युद्ध चल रहा था। फिर 1920 ओलम्पिक में आइस हॉकी को शामिल किया गया। इसके बाद 1921 में आईओसी ने निर्णय किया कि 1924 फ्रांस ओलम्पिक के बाद वहीं विंटर स्पोर्टस भी कराए जाएंगे। 1928 में सेंट मोरिट्ज में आईओसी द्वारा दूसरे विंटर ओलम्पिक कराए गए।
द्वितीय विश्वयुद्ध में आई रुकावट के बाद से अब तक कई विवादों और बहिष्कारों से गुजरते हुए विंटर ओलम्पिक खेल फ्रांस, जापान, अमेरिका, युगोस्लाविया, इटली सहित कई अन्य स्थानों पर हो चुके हैं। विंटर ओलम्पिक खेलों में मुख्यत: एल्पाइन स्केटिंग, क्रॉस कंट्री स्कीइंग, कर्लिग, फिगर स्केटिंग, फ्रीस्टाइल स्कीइंग, आइस हॉकी, शॉर्ट ट्रैक स्पीड स्केटिंग, स्केलेटन, स्की जंपिंग, स्नोबोर्डिग और स्पीड स्केटिंग जैसे खेल आयोजित किए जाते हैं।
अंतर्राष्ट्रीय ओलंपिक समिति के आधिकारिक आंकड़ों के मुताबिक।
██ पिछले राष्ट्रों
ग्रीष्मकालीन ओलंपिक के विपरीत, 1940 के शीतकालीन ओलंपिक और 1944 के शीतकालीन ओलंपिक को शीतकालीन खेलों के लिए आधिकारिक रोमन संख्या में शामिल नहीं किया गया है। ग्रीष्मकालीन खेलों के आधिकारिक खिताब ओलम्पियाड की गिनती करते हुए, शीतकालीन खेलों के खिताब केवल खेलों की गणना करते हैं।

