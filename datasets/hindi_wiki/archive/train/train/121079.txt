स्मार्ट फोन उन मोबाइल फोनों को कहते हैं जिनकी कम्प्युटिंग क्षमता तथा कनेक्टिविटी आधारभूत फोनों की तुलना में अधिक उन्नत होती है।
आरम्भ में जो स्मार्टफोन आये उनमें प्रायः मोबाइल फोन की विशेषताओं के अलावा अन्य उपभोक्ता युक्तियों जैसे पीडीए, मिडिया प्लेयर, डिजिटल कैमरा, जीपीएस फोन आदि के गुण भी होते थे। बाद के स्मार्टफोनों में इन सभी विशेषताओं के अलावा टचस्क्रीन, वेब-ब्राउजिंग, वाई-फाई, अन्य पार्टियों के मोबाइल अनुप्रयोग, गति-संसूचक, मोबाइल पेमेण्ट आदि भी उपलब्ध हैं। 
वर्तमान समय में लगभग 80% स्मार्टफोन गूगल के एंड्रॉइड तथा ऐपल के iOS मोबाइल प्रचालन तंत्रों पर आधारित हैं।.
