गतिक परिसर किसी चर राशि के अधिकतम एवं न्यूनतम मानों के अनुपात को कहते हैं जो किसी युक्ति, उपकरण, यंत्र या अंग द्वारा ग्रहण किये जा सकते हैं। इसे या तो अनुपात के रूप में अभिव्यक्त किया जाता है या अनुपात के लघुगणक द्वारा अभिव्यक्त करते हैं। उदाहरण के लिये मानव के कान एवं नेत्र की गतिक परिसर बहुत अधिक होती है । 'गतिक परिसर' का उपयोग ध्वनि, संगीत, इलेक्ट्रॉनिकी, मापन, फोटोग्राफी आदि में होता है। अधिक गतिक परिसर वाले यंत्र, उपकरण और युक्तियाँ अच्छी मानी जातीं है।
यदि कोई बहुमापी कम से कम 1 मिलीवोल्ट और अधिक से अधिक 1000 वोल्ट का मापन कर सकता है तो कहेंगे कि इसकी गतिक परास 1000000 या 120 डीबी है। यदि कोई इलेक्ट्रानिक तुला कम से कम 1 ग्राम तथा अधिक से अधिक 10 किलो तौल सकती है तो उसका गतिक परिसर = 10000 = 80 डीबी हुआ। इस तुला की विभेदन क्षमता 1 ग्राम है। कोई दूसरी तुला 1 मिलीग्राम न्यूनतम से लेकर 1 ग्राम अधिकतम तौल सकता है तो उसकी विभेदन क्षमता बेहतर है किन्तु उसकी गतिक परिसर कम है ।
अरैखीयता, संतृप्ति एवं अन्य कारणों से विभिन्न युक्तियों गतिक परिसर बढ़ाना चुनौतीपूर्ण कार्य है। गतिक परिसर बढ़ाने के लिए विभिन्न क्षेत्रों में अलग-अलग तरीके अपनाए जाते हैं।
