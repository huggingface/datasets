चलो इश्क़ लड़ाएं 2002 की एक हिंदी कॉमेडी फ़िल्म है। अज़ीज़ सेजवाल द्वारा निर्देशित इस फ़िल्म में गोविन्दा, रानी मुखर्जी, कादर ख़ान तथा ज़ोहरा सहगल ने मुख्य भूमिकाएं निभाई हैं।
प्रसिद्ध परन्तु अकेली अभिनेत्री सपना पृथक जीवनयापन करती है। शराब के नशे में एक दिन वह पप्पू नमक एक युवक को अपनी कार से टक्क्र मार देती है, जो ठीक होने पर उसे बताता है कि वह सपना का फैन है, और उसके लिए कुछ भी करने को तैयार है। सपना उसे अपने प्रेमी, राहुल का वध करने का काम सौंपती है, जिसके लिए पप्पू तुरंत राज़ी हो जाता है, लेकिन बदले में सपना को भी पप्पू की दादी की हत्या करनी होती है। पप्पू राहुल को मार देता है, और फिर सपना भी कोकीभाई के साथ उसकी दादी को मारने निकल पड़ती है। एसीपी कामत राहुल के अचानक गायब होने की छानबीन करता है, और इसी क्रम में उसे पप्पू पर शक होता है। पप्पू को, दूसरी तरफ, ये पता चलता है कि उसकी दादी ने अपनी सारी सम्पत्ति अपनी मृत्यु के बाद पप्पू के नाम कर दी है। इसी समय, सपना को खबर लगती है कि राहुल अभी जीवित है, और पप्पू पुलिस का आदमी है, जब एक ब्लैकमेलर उसे फ़ोन करके 5 करोड़ रूपये की फिरौती की मांग करता है। कामत का सहायक तुरंत समझ जाता है कि इसके पीछे कामत का हाथ है, और पप्पू को लेकर तुरंत सपना के पास जाता है। वहां एक लड़ाई होती है, लेकिन पप्पू की दादी सही समय पर आकर सभी गुंडों को मार भगाती है, और फिर पप्पू एसीपी को भी पीट देता है। पप्पू इसके बाद एक थिएटर में सपना के पास जाता है, और अपनी भावनाएं सुनील शेट्टी के सामने जाहिर करता है, जो उसे अंदर सपना के पास ले जाते हैं। सपना पप्पू को अपना लेती है।

फ़िल्म में संगीत हिमेश रेशमिया ने दिया है, तथा गीत समीर ने लिखे हैं। टिप्स द्वारा जारी फिल्म की संगीत एल्बम में कुल 7 गीत हैं।
