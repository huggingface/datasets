अमेरिका की अकेडेमी ऑफ़ मोशन पिक्चर आर्ट्स एंड साइंसेज़ द्वारा प्रदत्त अकेडमी पुरस्कार, जिसे ऑस्कर पुरस्कार भी कहा जाता है, फिल्म व्यवसाय से जुड़े सर्वश्रेष्ठ निर्देशकों, कलाकारों, लेखक व तकनीशियनों को दिया जाने वाला प्रतिष्ठित सालाना पुरस्कार है। पहला समारोह 16 मई 1929 को आयोजित किया गया था।
ऑस्कर नाम रखने का कारण क्या है, ठीक से कहा नहीं जा सकता। बेट्टी देविस की एक जीवनी में ऐसा कहा गया है कि उन्होने यह नाम अपने प्रथम पति हार्मन ऑस्कर नेल्सन के नाम पर रखा।
