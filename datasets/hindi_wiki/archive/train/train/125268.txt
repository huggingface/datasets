ट्रॉल इण्टरनेट स्लैंग में ऐसे व्यक्ति को कहा जाता है जो किसी ऑनलाइन समुदाय जैसे चर्चा फोरम, चैट रुम या ब्लॉग आदि में भड़काऊ, अप्रासंगिक तथा विषय से असम्बंधित सन्देश प्रेषित करता है। इनका मुख्य उद्देश्य अन्य प्रयोक्ताओं को वाँछित भावनात्मक प्रतिक्रिया हेतु उकसानाअथवा विषय सम्बंधित सामान्य चर्चा में गड़बड़ी फैलाना होता है।हमलावर प्रेषक के अलावा संज्ञा ट्रॉल का प्रयोग भड़काऊ सन्देश के लिये भी हो सकता है, जैसे "तुमने शानदार ट्रॉल पोस्ट किया"। यद्यपि शब्द ट्रॉल तथा इससे सम्बद्ध कार्य ट्रॉलिंग मुख्यतः इण्टरनेट सम्भाषण से जुड़े हैं, परन्तु हालिया वर्षों में मीडिया के अवधान ने इन लेबल का प्रयोग ऑनलाइन दुनिया से बाहर भी भड़काऊ एवं उकसाऊ कार्यों से जोड़ दिया है। उदाहरणस्वरुप हालिया मीडिया रिपोर्टों ने ट्रॉल का प्रयोग "ऐसा व्यक्ति जो इण्टरनेट पर श्रद्धाँजलि देने वाली वेबसाइटों को सम्बंधित परिवारों को दुःख देने के लिये नष्ट करे" हेतु किया है।
