विभाजित राजमार्गों / महामार्गों या सड़कों, पर माध्यिका वह क्षेत्र होता है जो यातायात की विपरीत लेनों को अलग करता है। सामान्य शब्दों में माध्यिका किसी सड़क को बीच से, दो भागों में विभाजित करती है और इस दोनों भागों में यातायात की दिशा एक दूसरे से विपरीत होती है। इस क्षेत्र को यदि पक्का ना बनाया जाये तो यह अक्सर एक हरित पट्टी के रूप में विकसित किया जाता है और इसमें विभिन्न झाड़ियां और पेड़ लगाये जाते हैं। 
जहाँ यातायात अधिक हो या सुरक्षा एक अहम मुद्दा हो, वहाँ माध्यिका में अक्सर एक जर्सी अवरोध भी उपस्थित होता है।
