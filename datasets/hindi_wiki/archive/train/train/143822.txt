2. तुर्कीस रिपब्लिक ऑफ नार्थ साइप्रस। टीआरएनसी के राष्ट्रपति हैं। 3. तुर्की साइप्रस गणराज्य को मान्यता नहीं देते हुए केवल तुर्कीस रिपब्लिक ऑफ नार्थ साइप्रस को मान्यता देता है। टीआरएनसी को केवल तुर्की मान्यता देता है।4. जिसमें से 5,895 वर्ग किमी; दक्षिण में और 3,355 वर्ग किमी उत्तर में है।5. इनमें तुर्कीस नार्थ साइप्रिओट्स शामिल हैं, लेकिन मुख्य भूमि के तुर्कीस रहवासी और सैनिक शामिल नहीं हैं।6. इनमें से कोई भी तुर्कीस रिपब्लिक ऑफ नार्थ साइप्रस। टीआरएनसी का निवासी नहीं है।
साइप्रस, आधिकारिक तौर पर साइप्रस गणतंत्र पूर्वी भूमध्य सागर पर ग्रीस के पूर्व, लेबनान, सीरिया और इसराइल के पश्चिम, मिस्र के उत्तर और तुर्की के दक्षिण में स्थित एक यूरेशियन द्वीप देश है। इसकी राजधानी निकोसिया है। इसकी मुख्य- और राजभाषाएँ ग्रीक और तुर्की हैं।
साइप्रस भूमध्य का तीसरा सबसे बड़ा द्वीप है और लोकप्रिय पर्यटन स्थल है, जहां प्रति वर्ष 2.4 मिलियन से अधिक पर्यटक आते हैं। यह 1960 में ब्रिटिश उपनिवेश से स्वतंत्र हुआ गणराज्य है, जो 1961 में राष्ट्रमंडल का सदस्य बना और 1 मई 2004 के बाद से यूरोपीय संघ का सदस्य है। साइप्रस क्षेत्र की उन्नत अर्थव्यवस्थाओं में से एक है। 
1974 में, द्वीप पर रहने वाले ग्रीक और तुर्की लोगों के बीच सालों से चल रहे दंगों और ग्रीक साइप्रियोट राष्ट्रवादियों द्वारा एंथेंस में सत्ता पर काबिज सैन्य सरकार की मदद द्वीप पर कब्जे के लिए किए गए प्रयास के बाद, तुर्की ने हमला कर द्वीप के एक तिहाई हिस्से पर कब्जा कर लिया। इसके चलते हजारों साइप्रियोट विस्थापित हुए और उत्तर में अलग ग्रीक साइप्रियोट राजनीतिक सत्ता कायम की। इस घटना के बाद से उत्पन्न परिस्थितियों और राजनैतिक स्थिति की वजह से आज भी विवाद कायम है।
साइप्रस गणतंत्र अंतरराष्ट्रीय स्तर पर मान्यता प्राप्त राज्य है, जिसकी पूरे द्वीप और आस पास के जल पर विधि सम्मत संप्रभुता है, केवल छोटे हिस्से को छोड़कर, जो संधि द्वारा यूनाइटेड किंगडम के लिए संप्रभु सैन्य ठिकानों के रूप में आवंटित कर रहे हैं। यह द्वीप वस्तुत: चार मुख्य भागों में विभाजित है: 

