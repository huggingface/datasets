राम सिंह भारत के एक धार्मिक नेता, समाजसुधारक तथा स्वतंत्रता सेनानी थे। वे पहले नेता थे जिन्होने असहयोग और ब्रितानी वस्तुओं तथा सेवाओं के बहिष्कार को अंग्रेजों के विरुद्ध एक राजनैतिक हथियार के रूप में प्रयोग किया। 
राम सिंह नामधारी सिख थे। उन्होने 12 अप्रैल 1857 को सफेद रंग का स्वतन्त्रता का ध्वज फहराकर अंग्रेजों के विरुद्ध विद्रोह का शंखनाद कर दिया था। 
राम सिंह का जन्म पंजाब के लुधियाना जिले के भैणी राईआं गाँव में हुआ था।
