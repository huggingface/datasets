सायन पर्वत शृंखला रूस के साइबेरिया क्षेत्र के दक्षिणी भाग में स्थित एक पर्वत शृंखला है। भौगोलिक दृष्टि से इसके दो खंड हैं - पूर्वी और पश्चिमी। पूर्वी सायन के पहाड़ येनिसेय नदी से शुरू होकर पूर्व की ओर 1,000 किमी फैला हुआ है ओर बायकल झील पर जा के रुकते हैं । पश्चिमी सायन अल्ताई पर्वत श्रंखला के पूर्वी छोर से शुरू होकर पूर्वोत्तर की तरफ़ जाते हैं और करीब 600 किमी बाद पूर्वी सायन श्रंखला से बीच में जा मिलते हैं।
तूवा के इलाक़े से ज़रा दक्षिण-पश्चिम में सायन के ऊंचे पहाड़ और ठंडी झीलों के इर्द-गिर्द के जलसंभर के झरने सारे येनिसेय नदी में मिल जाते हैं। यह नदी उत्तर की ओर 3,200 किमी का सफ़र तय कर के उत्तरध्रुवीय महासागर में जा मिलती है। 1944 के बाद, कई दशकों तक सोवियत संघ ने इस इलाक़े को बाहरी दुनिया से बंद किया हुआ था, जिस वजह से आज भी यहाँ का वातावरण साफ़ और सुरक्षित है।
