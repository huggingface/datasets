तीसरी पीढ़ी का आईपैड एप्पल इंक॰ द्वारा विकसित एवं निर्मित एक टैबलेट कम्प्यूटर है। आईपैड के इस तीसरे संस्करण में रेटिना डिस्प्ले, नया एप्पल ए5X चिप, 5 मेगापिक्सल का कैमरा एचडी 1080p विडियो रिकॉर्डिंग, 4जी एलटीई और व्यक्तिगत सहायक सिरी जैसी नई सुविधाएँ जोड़ी गयी हैं।
इस टैबलेट को 16 मार्च 2012 को दस देशों में जारी किया गया था। रेटिना डिस्प्ले, नए प्रोसेसर और 4जी क्षमताओं के लिए इस टैबलेट ने प्रशंसा कमाई और इसे ज्यादातर सकारात्मक समीक्षा प्राप्त हुई।


