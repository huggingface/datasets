विकिरण एवं आइसोटोप प्रौद्योगिकी बोर्ड की गतिविधियों का प्रमुख केंद्र नवी मुम्बई में स्थित है। इस परिसर में रेडियोफार्मास्यूटिकल्स, रेडियोइम्युनो एस्से, चिह्नित-यौगिक, खाद्य परीक्षण प्रयोगशालाओं के सहित विकिरण उपकरण, वाशी विकिरण संसाधन संयंत्र एवं इलेक्ट्रान बीम जैसी सुविधाएं स्थित है। आइसोमेड सयंत्र, भिन्न प्रकार के सीलबंद स्त्रोत, ग्राहक सहायता केंद्र, मैडिकल साइक्लोट्रॉन एवं रेडियोरसायन प्रयोगशालाएं आदि मुम्बई में स्थित है। इनके अतिरिक्त कोलकाता, हैदराबाद, दिल्ली, बेंगलुरु, कोटा तथा डिब्रूगढ मे ब्रिट के 6 प्रादेशिक केन्द्र भी है। 
