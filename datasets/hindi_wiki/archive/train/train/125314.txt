बीजिंग इलेक्ट्रॉन पोजीट्रान कोलाइडर एक इलेक्ट्रॉन-पोजीट्रान संघट्ट है, एक प्रकार का कण त्वरक जो चीन में स्थित है। इसकी स्थापना चीन में 1984 में की गई। 2004 से 2009 तक इसके द्वितीय संस्करण का निर्माण किया गया। यह मुख्य रूप से उच्च ऊर्जा भौतिकी के शोध कार्य के लिए प्रयोग किया जाता है जिसमें विकिरण की समकालिकता का अध्ययन किया जाता है। अन्तरराष्ट्रीय संघट्ट प्रयोगों की तुलना में इसके कणों का मध्यम उर्जा मान नाभिकीय भौतिकी प्रयोगों में भी उपयोगी है। यह प्रयोग अपने उन्नत स्तर के ऊर्जा क्षेत्र के लिए भौतिकी में अन्तरराष्ट्रीय आकर्षण का केन्द्र बना हुआ है।
1972 में चीनी विज्ञान अकादमी की स्थापना पर उच्च ऊर्जा भौतिकी के क्षेत्र में शोध को बढ़ावा देने के लिए एक उच्च ऊर्जा त्वरक के निर्माण का अनुमोदन किया गया। लेकिन किसी कारणवश यह कार्य बंद कर दिया गया।
1983 में राज्य परिषद की मंजूरी के पश्चात एक 2 × 2.2GeV इलेक्ट्रॉन पोजीट्रान संघट्ट का निर्माण करने की अनुमति मिल गयी जिसका नाम बीजिंग इलेक्ट्रॉन पोजीट्रान कोलाइडर रखा गया।
1999 में इसकी प्रथम नविनीकरण योजना आरम्भ की गयी जो 2004 से 2009 तक काम में लिया गया। 2009 से इसके पुनः नवीकरण का कार्य किया जा रहा है जिसे BEPC-III कहा जा रहा है। इस नव परिवर्तन के पश्चात बीजिंग इलेक्ट्रॉन पोजीट्रान कोलाइडर, विश्व के उन्नत संघट्ट प्रयोगों में से एक होगा।
