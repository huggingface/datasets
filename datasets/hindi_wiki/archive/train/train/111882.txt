सीनाई पर्वत, जिसे अरबी में तूर सीना या जबल मूसा कहते हैं, मिस्र के सीनाई प्रायद्वीप में संत कैथरीन के पास स्थित एक पर्वत का नाम है। बदूईन लोग इसे होरेब पर्वत के नाम से भी बुलाते हैं। सीनाई पर्वत का कुरान में कई बार उल्लेख किया गया है;. उदाहरण के लिए 'अंजीर' अध्याय में 'तूर सीनीन' के रूप में. बाइबल में मुख्यतः पलायन की पुस्तक में इसका उल्लेख किया गया है। यहूदी, ईसाई और इस्लामी परंपरा के अनुसार, सीनाई पर्वत ही वह स्थान है जहां मूसा दस हुक्मनामे प्राप्त करते हैं, हालांकि सभी पक्ष इस प़र सहमत नहीं हैं कि बाइबिल में इस पहाड़ विशेष का उल्लेख किया गया है।
सीनाई पर्वत सीनाई क्षेत्र में संत कैथरीन शहर के पास स्थित एक 2,285-मीटर ऊंचा पर्वत है। यह संत कैथरीन पर्वत की बगल में स्थित है . यह चारों ओर से पर्वत श्रृंखला की ऊंची चोटियों से घिरा हुआ है।
सीनाई पर्वत चट्टानों का विकास अरब-न्युबियन शील्ड ) के विकास के अंतिम चरण में हुआ था। सीनाई पर्वत एक वृत्ताकार जटिल संरचना को दर्शाता है जिसमे क्षारीय ग्रेनाईट पत्थर ज्वालामुखीय चट्टानों सहित विविध प्रकार की चट्टानों में गड़े हुए हैं। ये ग्रेनाइट पत्थर साइनोग्रेनाइट से ले कर क्षारीय फेल्ड्सपर ग्रेनाइट जैसी विभिन्न संरचनाओं में उपलब्ध हैं। ज्वालामुखीय चट्टानें क्षारीय से ले कर अत्यधिक क्षारीय हैं और वे अपने सतही प्रवाह एवं विस्फोट तथा उपज्वालामुखीय लाल पत्थरों द्वारा पहचानी जाती हैं। आम तौर पर, सीनाई पर्वत में दिखने वाली चट्टानों की प्रकृति यह दर्शाती है कि इनकी उत्पत्ति विभिन्न गहराईयों से हुई है।
लगभग 1550 मीटर की ऊंचाई पर सेंट कैथरीन शहर में स्थित सेंट कैथरीन मठ को देखा जा सकता है।
सीनाई पर्वत इब्राहीमी धर्मों के सबसे महत्वपूर्ण पवित्र स्थानों में से एक है।
बेदोइन परंपरा के अनुसार, यह वही पर्वत है जहां ईश्वर ने इज्राइलियों के लिए नियम बनाए थे। हालांकि, प्रारंभिक ईसाई परंपराएं इस घटना को माउंट सेर्बल के पास घटित मानती हैं और चौथी शताब्दी में इसकी तलहटी में एक मठ की स्थापना की गई थी ; लेकिन छठी शताब्दी में जोसेफुस के इस शुरुआती दावे के बाद, कि सीनाई पर्वत उस क्षेत्र का सबसे ऊंचा पर्वत था, मठ को माउंट कैथरीन की तलहटी में स्थानांतरित कर दिया गया. जेबेल मूसा, जो माउंट कैथरीन के निकट स्थित है, को ईसाइयों द्वारा 15वीं सदी के बाद सीनाई का ही पर्याय माना जाता था।
ईसाई रूढ़िवादी तीसरी शताब्दी में इस पर्वत पर बसे, जॉर्जियाई पांचवीं शताब्दी में सीनाई में आए, हालांकि जॉर्जियाई कॉलोनी नौवीं शताब्दी में बसाई गई थी। जॉर्जियाई लोगों ने इस क्षेत्र में अपने मंदिर बनवाए. ऐसे ही एक मंदिर का निर्माण डेविड नामक एक भवन निर्माता से जुड़ा हुआ था जिसने जॉर्जिया तथा विदेशों में मंदिरों को बनाने के लिए योगदान दिया था। सीनाई पर्वत पर मंदिर स्थापित करने के राजनीतिक, सांस्कृतिक और धार्मिक उद्देश्य थे। वहां रहने वाले जॉर्जियाई भिक्षु अपनी मातृभूमि के साथ गहराई से जुड़े हुए थे। कार्टली में मंदिर की अपनी ज़मीन जायदाद थी। सीनाई की कुछ जॉर्जियाई पांडुलिपियां अभी भी वहां पर है, किन्तु बाकी पांडुलिपियां टैबिलिसि, सेंट पीटर्सबर्ग, प्राग, न्यूयॉर्क, पेरिस और निजी संग्रहों में हैं।
कई आधुनिक बाइबिल विद्वानों का अब मानना ​​है कि इज्राइलियों ने दक्षिण छोर का चक्कर लगाने की बजाए सीनाई प्रायद्वीप को सीधी रेखा में पार किया होगा और इस प्रकार सीनाई पर्वत को कहीं देखा होगा.
डेबोरा का गीत, जिसे शाब्दिक विद्वान बाइबल के सबसे प्राचीनतम भागों में से एक मानते हैं, से पता चलता है कि यहोवा माउंट सेइर पर्वत पर रहते थे, जबकि ज्यादातर विद्वान नाबाटिया में स्थित एक स्थान का समर्थन करते हैं। वैकल्पिक रूप से, सीनाई के बारे में बाइबल की अवधारणा की व्याख्या एक ज्वालामुखी के वर्णन के रूप में की जा सकती है और इसलिए विद्वानों की एक छोटी संख्या ने सीनाई को पश्चिमोत्तर सऊदी अरब में स्थित स्थानों के समान माना है; क्योंकि सीनाई प्रायद्वीप में कोई ज्वालामुखी नहीं हैं।
सेंट कैथरीन मठ मिस्र के सेंट कैथरीन शहर में सीनाई प्रायद्वीप प़र सीनाई पर्वत की तलहटी में एक दुर्गम घाटी के मुहाने पर स्थित है। मठ यूनानी रूढ़िवादी दृष्टिकोण को मानता है और यूनेस्को विश्व धरोहर स्थल है। यूनेस्को की एक रिपोर्ट एवं निम्न वेबसाईट के अनुसार, इस मठ को दुनिया का सबसे पुराना कार्यरत ईसाई मठ कहा गया है - यद्यपि लाल सागर के पार कायरो के दक्षिण रेगिस्तान में स्थित सेंट एंथनी मठ भी इस ख़िताब का दावा करता है।
मुसलमानों के लिए, कुरान के सूरत अत-तिन, सूरा 95 नामक अध्याय में एक पर्वत का उल्लेख किया गया है, जिसमे अल्लाह अंजीर एवं जैतून, सीनाई पर्वत तथा मक्का शहर की कसम खाते हैं। मुसलमान सीनाई पर्वत की गहराई में स्थित "तुवा" नामक घाटी को भी कुरान में उल्लिखित "पवित्र घाटी" के रूप में पवित्र मानते हैं।
कुरान के कई छंदों में सीनाई पर्वत का उल्लेख किया गया है;
छंदों के प्रसंग को जानने के लिए, देखें: सीनाई पर्वत के छंद
शिखर प़र पहुंचने के दो मुख्य रास्ते हैं। सिकेत अल बशित नामक अपेक्षाकृत लंबे एवं उथले रास्ते को पैदल यात्रा द्वारा लगभग 2.5 घंटे में तय किया जा सकता है, हालांकि ऊंटों का भी इस्तेमाल किया जा सकता है। मठ के पीछे स्थित खड्ड का तीव्र ढलान वाला और अधिक सीधा रास्ता लगभग 3750 "पछतावे युक्त क़दमों " जितना लंबा है।
पहाड़ के शिखर प़र एक मस्जिद, जिसमे मुसलमानों द्वारा अभी भी प्रार्थना की जाती है और एक ग्रीक रूढ़िवादी पूजास्थल स्थित है, जिसे जनता के लिए खोला नहीं गया है। माना जाता है कि पूजास्थल में वह चट्टान स्थित है जिससे ईश्वर ने नियमों की पट्टिकाएं बनाई थीं। शिखर प़र "मूसा की गुफा" भी स्थित है जहां मूसा ने दस हुक्मनामों को पाने के लिए प्रतीक्षा की थी।
