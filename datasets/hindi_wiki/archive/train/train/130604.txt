 डॉ रामरतन भटनागर
डॉ रामरतन भटनागर का जन्म जनवरी 1914 को उत्तर प्रदेश के शहर रामपुर में हुआ। लखनऊ और इलाहबाद में अध्ययन एवं शोध के दौरान निराला, पंत, महादेवी, रामकुमार वर्मा आदि लेखकों के संम्पर्क में आये। 1951 में सागर विश्वविद्यालय के हिन्दी विभाग में लम्बे समय तक आचार्य नन्द दुलारे वाजपेयी के सानिध्य में कार्य किया।
मास्टर ओफ़ फिलासफी अंग्रेजी साहित्य लखनऊ विश्वविद्यालय, मास्टर ओफ़ फिलासफी इलाहबाद विश्वविद्यालय हिन्दी साहित्य, डॉक्टर ऑफ फिलॉसफी इलाहबाद विश्वविद्यालय "राईज़ एंड ग्रोथ ऑफ हिन्दी जर्नलिस्म" डॉक्टर ऑफ लिट्रेचर सागर विश्वविद्यालय कार्यक्षेत्र डॉ रामरतन भटनागर का कार्यक्षेत्र लेखन और शिक्षा का रहा। 1951 में श्री हरिसिंह गौर विश्वविद्यालय, सागर के हिन्दी विभाग में उन्होंने प्राध्यापक के पद पर शिक्षण कार्य शुरु किया और वहीं से 1976 में प्रोफेसर के पद से सेवानिवृत्त हुए।
लेखन के क्षेत्र में उनका परिचय एक स्वतंत्र एवं जागरूप आलोचक और निबन्धकार के रूप में है जो उनकी कृतियों में परिलक्षित होता है। डॉ रामरतन भटनागर का कवि रूप उनके कतिपय काव्य संग्रहों के द्वारा सामने आता है जिसमें एक संवेदनशील कवि की छाप दिखाई देती है। 
