मिलुओ नदी चीन के हूनान और जिआंगशी प्रान्तों में चलने वाली एक नदी है। यह लगभग 400 किमी लम्बी नदी जियांगशी प्रान्त के शियुशुई ज़िले में शुरू होकर हूनान प्रान्त की पिंगजियांग ज़िले से गुज़रती है और फिर प्रसिद्ध दोंगतिंग झील में बह जाती है। इस नदी के ऊपरी विस्तार में वास्तव में दो नदियाँ - मि और लुओ - संगम करती हैं, जिनका नाम जोड़कर इस नदी का नाम 'मिलुओ' पड़ा।
सन् 278 ईसापूर्व में चीनी इतिहास के झगड़ते राज्यों के काल में चू राज्य के सुप्रसिद्ध कवि चू युआन के उस समय के भ्रष्टाचार और चू राजधानी पर दुश्मन चिन राज्य का क़ब्ज़ा होने की वजह से इस नदी में डूबकर ख़ुदकुशी कर ली थी।
