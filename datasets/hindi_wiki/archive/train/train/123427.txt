निर्देशांक: 35°59′01″N 139°53′26″E / 35.98361°N 139.89056°E / 35.98361; 139.89056
टोन नदी जापान के कांटो क्षेत्र की एक नदी हैं। यह 322 किलोमीटर लंबी हैं, और इसमें 16,840 वर्ग किलोमीटर  का जल निकासी क्षेत्र हैं। इसे बांदो तारो उपनाम दिया गया है; "बांदो", कांटो क्षेत्र का एक अप्रचलित उपनाम है, और "तारो" यहाँ अपने बड़े बेटे के दिये जाने वाला एक लोकप्रिय नाम हैं। यह जापान की "तीन सबसे महानतम नदियों" में से एक माना जाता हैं, अन्य में सिकोकु में योशिनो और क्यूशू में चिकूगो सम्मलित हैं।
टोन नदी का स्रोत ईचिगो पर्वतमाला पर ओमिनाकामी पर्वत ) पर हैं, जो जूनिनेत्सु कोजन राष्ट्रीय उद्यान में गुनमा और निगाता प्रांत के बीच की सीमा पर स्थित हैं। टोन, सहायक नदियों का जल एकत्रित कर केप इनुबो, चोशी, चिबा प्रान्त में प्रशांत महासागर में जा मिलता हैं। 
टोन नदी के प्रमुख सहायक नदियों में अग्माशुमा, वातारेज, किनु, ओमोइ और कोकई नदी शामिल हैं। नदी से दूर ईड़ो नदी की शाखाएं टोक्यो खाड़ी में समाती हैं।
फुकुशिमा दाइची परमाणु आपदा के परिणामस्वरूप, अप्रैल 2012 में टोन नदी से पकड़ी गई चांदी क्रूसियन कार्प मछली में रेडियोधर्मी सीज़ियम सांद्रता के 110 बेक्वेरल प्रति किलोग्राम पाए गए। नदी फुकुशिमा दाईची प्लांट से 180 किलोमीटर पर स्थित हैं। छह मत्स्य सहकारी समितियों और नदी के किनारे 10 शहरों को टोन से पकड़े गए मछलियों के सभी शिपमेंट को रोकने के लिए कहा गया था।
टोन नदी राजधानी इडो बाद में टोक्यो, और प्रशांत महासागर के बीच कि एक अनिवार्य अंतर्देशीय जल संपर्क था। इसके द्वारा न केवल चोशी से सोया सॉस जैसे स्थानीय उत्पादों को, बल्कि टोहोकु क्षेत्र के उत्पादों को भी लाया-लेजाया जाता था, ताकि समय की बचत हो सके और खुले समुद्र के जोखिम से बच सकें। 19वीं शताब्दी में रेलवे के आगमन के साथ टोन नदी पर आवागमन में तेजी से गिरावट आई। आज नदी में कई बांध हैं, जो महानगरीय टोक्यो के 30 मिलियन से अधिक निवासियों और बड़े पैमाने पर औद्योगिक क्षेत्रों जैसे कियो औद्योगिक क्षेत्र के लिए पानी की आपूर्ति करते हैं।
