
साम्भर दक्षिण तथा दक्षिण पूर्वी एशिया में पाया जाने वाला एक बड़ा हिरन है।
साम्भर अपने सम्पूर्ण फैलाव क्षेत्र में विभिन्न
इसके सींग बड़े और मज़बूत होते हैं तथा बहुत सी शाखाओं वाले होते हैं। पूर्ण वयस्क में इनकी लंबाई 110 से.मी. तक होती है। ज़्यादातर हिरनों की तरह सींग नर में ही पाये जाते हैं।इसकी रोएँदार त्वचा मटमैले रंग से लेकर गाढ़ी स्लेटी रंग की होती है। आमतौर पर यह पूरा एक ही रंग का होता है, लेकिन कुछ उप-जातियों में कूल्हों और पेट में लाल-भूरे रंग के निशान होते हैं। इसकी छोटी किन्तु घनी अयाल भी होती है जो नरों में ज़्यादा विशिष्ट होती है।वयस्क नरों तथा गर्भवती या दूध पिलाती मादाओं के गले से आधा नीचे दूर एक सुर्ख़-लाल धब्बा होता है। यह एक ग्रंथी होती है कभी-कभी इसमें से सफ़ेद रंग का द्रव्य निकलता है।
सांभर लगभग समूचे दक्षिण एशिया में, भूभागीय दक्षिण पूर्वी एशिया में, मलय प्रायद्वीप), दक्षिणी चीन में, ताइवान में तथा इंडोनीशिया के बोर्नियो और सुमात्रा द्वीपों में पाया जाता है।
सांभर ऊष्णकटिबंधीय मौसमी वनों में, उप-ऊष्णकटिबंधीय वनों में और ऊष्णकटिबन्धीय वर्षावनों में पाया जाता है। यह पानी से ज़्यादा दूर विचरण नहीं करता है। यह एक मज़बूत प्राणी है और समुद्र तल से लेकर 3,500 मी. की ऊँचाई तक पाया जाता है - जैसे पूर्वी ताइवान, म्यानमार और हिमालय की ढलानों में।सांभर को पतझड़ीय वनों की घनी झाड़ियाँ और घास की सुरक्षा पसन्द हैं,हालांकि इसका क्षेत्र इतना विस्तृत है कि इसके स्वभाव में काफ़ी विविधता देखी जा सकती है। निजी क्षेत्रफल में भी काफ़ी विविधता है, हालांकि भारत में नर का इलाका आमतौर पर 1,500 हे. तथा मादा का इलाका 300 हे. पाया गया है।सांभर जंगलों में रहते हैं और स्थानीय पर्यावरण के मुताबिक़ काफ़ी प्रकार की वनस्पति, जैसे घास, पत्तियाँ, पौधों की डालियाँ, फल, पानी के पौधे इत्यादि खाते हैं। वे कई प्रकार के झाड़ियाँ तथा पेड़ भी खा लेते हैं। वे सिंह और बाघ का पसन्दीदा शिकार हैं। मगर, जिनके इलाके सांभर के साथ ही होते हैं, भी इनको अपना निवाला बना लेते हैं। तेंदुए तथा ढोल इनके बच्चों या बीमारों को शिकार बना लेते हैं। 
सांभर निशाचर होते हैं। उषा काल और गोधूलि वेला में भी यह काफ़ी सक्रिय होते हैं। वर्ष के ज़्यादातर समय नर एकाकी रहते हैं तथा मादा सोलह तक के समूह में रहती हैं। कुछ इलाकों में तीन से चार का ही गुट देखा गया है जिसके अन्तर्गत माँ, उसका सबसे हाल में जन्मा शावक तथा एक-आध नीचे तपके की अवयस्क मादा होते हैं। यह मृग कुल के प्राणियों में अप्रतिम बर्ताव है, क्योंकि सुरक्षा की दृष्टि से यह बड़े समूह में रहना पसन्द करते हैं। प्रायः यह जल-स्रोत के निकट एकत्रित होते हैं और अच्छे तैराक होते हैं। अन्य मृगों की भान्ति सांभर भी शान्त होता है, हालांकि प्रजनन काल में नर ज़ोर से नाद करता है। सारे वयस्क चीत्कार कर सकते हैं या भयभीत होने पर छोटी अवधि की हूंकार भर सकते हैं। लेकिन अमूमन यह गंध के द्वारा या पैर ज़मीन पर पटकने के द्वारा आपस में सम्पर्क रखते हैं।सांभर नर अपने सींग अपने ही मूत्र से सनी मिट्टी में सानकर फिर पेड़ के तने के साथ रगड़ता है।
