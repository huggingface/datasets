तकनीकी अनुवाद एक विशेष प्रकार का अनुवाद है जिसमें तकनीकी विषयों से सम्बन्धित दस्तावेजों का अनुवाद करना होता है। उदाहरण के लिये स्वामी का मनुअल, प्रयोक्ता मार्गदर्शिका आदि। इसमें ककनीकी विषयों के शोधपत्र, तकनीकी पुस्तकों का अनुवाद आदि भी सम्मिलित है। इस प्रकार के अनुवाद की मुख्य विशेषता इसमें विशिष्ट पारिभाषिक शब्दावली का होना है। इसके अतिरिक्त सम्बन्धित विषय की जानकारी भी वांछित है अन्यथा कई जगह अर्थ का अनर्थ हो सकता है।
तकनीकी अनुवाद के लिये अनुवाद स्मृति बहुत उपयोगी है क्योंकि इसमें प्रयुक्त शब्दावली सीमित होती है, दोहरायी गयी होती है, तथा उसमें एकरूपता होती है। तकनीकी अनुवाद का तकनीकी संचार से घनिष्ट सम्बन्ध है।
