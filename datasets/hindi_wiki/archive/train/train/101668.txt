बहिःनाम​ किसी समुदाय, मानव जाति या देश के ऐसे नाम को कहते हैं जो उसे किसी बाहर के ग़ैर-सदस्य गुट ने दिया हो। इसके विपरीत अंतःनाम किसी समुदाय, मानव जाति या देश के ऐसे नाम को कहते हैं जो उस समूह के सदस्यों ने उसे स्वयं दिया हो। उदाहरण के लिये जर्मनी का नाम उसे ग़ैर-जर्मन लोगों ने दिया था और वह उस देश का बहिःनाम​ है। जर्मन लोग स्वयं उस देश को डोय्चलैंड बुलाते है और वह उस राष्ट्र का अंतःनाम है। इसी तरह पश्चिम बंगाल में कोलकाता उस शहर का बांग्लाभाषियों द्वारा प्रयोग होने वाल अंतःनाम था जबकि उसके बहिःनाम​ हिन्दीभाषियों के लिये 'कलकत्ता' और अंग्रेज़ीभाषियों के लिये 'कैलकटा' थे।
