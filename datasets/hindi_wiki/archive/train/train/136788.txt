हसीना मान जायेगी 1999 की डेविड धवन द्वारा निर्देशित हिन्दी भाषा की कॉमेडी फ़िल्म है। इसमें संजय दत्त, गोविन्दा, करिश्मा कपूर, पूजा बत्रा, अनुपम खेर, कादर ख़ान, अरुणा ईरानी और परेश रावल हैं। यह फिल्म 1966 की फिल्म प्यार किये जा द्वारा प्रेरित है और 1999 की पांचवीं सबसे ज्यादा कमाई करने वाली हिंदी फिल्म बन गई।
अमीरचंद दो शरारती बेटे - सोनू और मोनू के बदकिस्मत पिता हैं। दोनों हमेशा शरारत करते रहते हैं। उनमें से अधिकतर वो अमीरचंद से धन चोरी करने का लक्ष्य रखते हैं।
शुरुआती दृश्य में वह गैंगस्टर के रूप में नाटक करते हैं और अपने पिता को बुलाते हैं। उनसे कहते है कि यदि वह जीना चाहते हैं तो एक बड़ी राशि दे। योजना विफल हो जाती है क्योंकि अमीरचंद टैक्सी का चालक बन जाता है जिसमें वे भाग रहे थे। बाद में, उन्होंने शकुंतला के साथ अपने पिता की शादी को फिक्स किया और उसके भाई जमनादास से अग्रिम दहेज के रूप में एक लाख रुपए ले लिए। यह योजना भी असफल हो जाती है क्योंकि अमीरचंद जामनादास और उनकी बहन को अपनाने से इनकार करते हैं।
अमीरचंद अपने बेटों को जीवन में गंभीर होने की चेतावनी देता है। उन्होंने मोनू से कार्यालय में जाने के लिए कहा और सोनू को गोवा जाकर कुछ पैसे लेने के लिये भेजा जो उन्होंने किसी को उधार दिये थे। जबकि मोनू लड़कियों के छात्रावास में घुसकर रितु के साथ छेड़छाड़ करता है, वहीं सोनू गलती से पैसे लेने गुलजारीलाल वर्मा के यहाँ जाता है। वहाँ वह पूजा से मिलता है। रितु और पूजा दोनों गुलजारीलालकी बेटियां हैं।
सोनू और मोनू क्रमशः पूजा और रितु से प्यार करते हैं। सोनू मोनू को उसका चाचा बनकर को गोवा में बुलाता है। पूजा के विवाह उससे करने के लिये। ऐसे भ्रम की एक श्रृंखला की बन जाती हैं क्योंकि गुलजारिलाल की बहन संतो भी मोनू के साथ प्यार में पड़ती है।
समस्या से छुटकारा पाने के लिए, सोनू और मोनू ने चट्टान के ऊपर से अंकल की एक डमी फेंक दी। लेकिन अस्तित्वहीन चाचा की हत्या के लिए उन्हें गिरफ्तार कर लिया जाता है। अमीरचंद को इसके बारे में पता चलता है और वह गोवा अपने सहायक कुंज बिहारीलाल के साथ पहुँचते हैं। वह गुलजारीलाल के साथ पुलिस स्टेशन जा रहे होते हैं, तो उनका भाई द्वारा अपहरण कर लिया जाता है। भूतनाथ की मदद से मोनू और सोनू जेल से भागते हैं और अपने पिता और होने वाले ससुर को बचाते हैं। इस प्रकार वह योग्य बेटे साबित होते हैं।
सभी गीत सूरज, आनंद बख्शी, समीर, नितिन राईकवर द्वारा लिखित; सारा संगीत अनु मलिक द्वारा रचित।
