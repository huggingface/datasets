रामकृष्ण मिशन विवेकानन्द विश्वविद्यालय रामकृष्ण मिशन द्वारा संचालित एक विश्वविद्यालय है। भारत सरकार ने यूजीसी अधिनियम 1956 की धारा 3 के अन्तर्गत इसे मानित विश्वविद्यालय घोषित किया है। इसके चार प्रांगण हैं जो बेलूड़, पश्चिम बंगाल, कोयंबटूर, राँची तथा नरेन्द्रपुर में स्थित हैं।
यह विश्वविद्यालय विभिन्न विषयों की शिक्षा देता है जिनमें ग्रामीण एवं जनजाति विकास से लेकर अपंगता प्रबन्धन तथा विशेष शिक्षा, मूलभूत विज्ञान, भारतीय संस्कृति तथा आध्यात्मिक विरासत आदि सम्मिलित हैं।
