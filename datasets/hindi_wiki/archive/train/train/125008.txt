क्रिस्टोफ़र "एडवर्ड" नोलेन  एक अंग्रेज-अमेरिकी फ़िल्म निर्देशक, लेखक और निर्माता हैं। उन्हें इतिहास में व्यावसायिक रूप सबसे कामयाब निर्देशक, तथा 21वीं सदी के बेहद सफल और प्रशंसनीय फ़िल्मकारों में से एक माना जाता है।
उन्होंने अपनी पहली निर्देशकीय पारी फ़िल्म फाॅलोइंग से शुरूआत की, लेकिन नोलेन की दूसरी फ़िल्म मोमेन्टो ने, उनके प्रति ध्यानाकर्षण दिलाया। अपनी स्वतंत्र तौर पर निर्मित फ़िल्मों को मिली प्रशंसा ने अगली बार नोलेन को बड़े बजट की थ्रिलर फ़िल्म इन्सोमनिया और मिस्ट्री-ड्रामा प्रधान द प्रेस्टिज में फ़िल्मांकन का अवसर प्राप्त हुआ। हालाँकि उनकी प्रसिद्धि और समीक्षात्मक सफलता तब चरम पर आई जब उनकी द डार्क नाईट ट्रायलाॅजी, इंसेप्शन, और इंटरस्टेलर रिलीज हुई। उनकी नौ फ़िल्मों ने वर्ल्डवाईड अमेरिकी $4.2 बिलियन डाॅलर से अधिक की कमाई बटोरी और ऑस्कर अवार्ड में 26 नामांकन और सात खिताबों के साथ कामयाब रही। नोलेन की अधिकांश फ़िल्मों के सह-लेखन में उनके छोटे भाई, जोनाथन नोलेन ने सहयोग दिया है और साथ उनकी निर्माता कंपनी सिनकाॅपी इनकाॅर्पेरेट के संचालन में उनकी पत्नी एमा थाॅमस भी भागीदारी निभाती है।
नोलेन की फ़िल्मों में कई विषयों पर आधारित होते हैं जैसे दर्शनशास्त्र, समाजिक-विज्ञान और नीतिपरक अवधारणाओं, मानवीय सदाचार की खोज, काल-निर्माण तथा स्मृतियों का लचीला स्वभाव एवं निजी पहचान। उनके काम करने के ढंग में कई सारे अकाल्पनिक तत्वों जैसे लौकिक परिवर्तन, आत्मावादी दृष्टिकोण, अरेखित कहानियाँ, व्यवहारपूर्ण स्पेशल इफैक्टस, और दृश्यात्मक भाषाओं एवं भावात्मक वर्णनों के बीच उनके अनुरूप संबंध व्यक्त करना आदि का समावेश रहता है।
नोलेन का जन्म लंदन में जुलाई 30, 1970 को हुआ। उनके अंग्रेज पिता, ब्रेनडैन जेम्स नोलेन, एक एक्ज़ेक्युटिव विज्ञापनकर्ता थे और उनकी अमेरिकी मां, क्रिस्टिना, बतौर एक उड़ान परिचारक एवं अंग्रेजी शिक्षिका थी। चुंकि उनका बचपन लंदन एवं शिकागो में समय दर बदलता रहा है, जिससे उनके यहां ब्रिटिश तथा अमेरिकी दोनों की नागरिकता मौजूद हैं। मैथ्यू नोलेन, उनके बड़े भाई हैं और जोनाथन नोलेन छोटे भाई हैं। उन्होंने मात्र सात वर्ष की उम्र में फ़िल्में बनाना शुरू किया, जिसके लिए वह अपने पिता के सुपर 8 कैमरे को लेकर अपने खिलौनों जैसे एक्शन फिगर के जरिए लघु फ़िल्मों की शुटिंग करते। बड़े होने के साथ-साथ, स्टार वाॅर्स जैसी विज्ञान-फंतासी फ़िल्मों के प्रशंसक रहे नोलेन ने स्टाॅप-मोशन तकनीक से एक घरेलू एनिमेटेड विडियो "स्पेस वाॅर्स" बनाई। उनके अंकल जोकि नासा विभाग में काम करते थे, उन्होंने अपोलो राॅकेट सिस्टम बनाने के कुछ तकनीकी निर्देश सिखाने साथ उनको कुछ लांच फुटेज भी दिए। "स्क्रीन पर दृश्यों की रि-फ़िल्म करता और उनको कट कर लेता, और सोचता कोई इसपर गौर नहीं कर पाएगा," बकौल नोलेन की टिप्पणी अनुसार। फिर 11 वर्ष की उम्र में, उन्होंने पेशेवर फ़िल्मकार बनने की आकांक्षा जताई। 
नोलेन ने अपनी शिक्षा हैलीबरी और इम्पेरियल सर्विस काॅलेज से की, जो हेर्टफाॅर्डशायर के हेर्टफाॅर्ड हेल्थ में बसा एक स्वतंत्र स्कूल है और उसके बाद अंग्रेजी साहित्य के अध्ययन के लिए युनिवर्सिटी काॅलेज लंदन गए। युसीएल चुनने की उनकी विशेष वजह वहां फ़िल्म निर्माण की सुविधाओं से था, जहाँ मौजूद उन्हें स्टीनबेक के एडिटिंग सुईट और 16 एमएम की फ़िल्म कैमरे मिल जाया करता थे। नोलेन वहां युनियन फ़िल्म सोसायटी के भी बतौर प्रेसीडेंट रह चुके थे, और साथ में एमा थाॅमस तथा उन्होंने स्कूल के दिनों वे 35 एमएम फ़िल्मों की प्रदर्शनी करते और उन इकट्ठें पैसों से वे गर्मियों तक के 16 एमएम की फ़िल्मों निर्माण पर लगाते। 16] काॅलेज सत्र के दिनों में भी, नोलेन ने दो शाॅर्ट फ़िल्में बनायी। जिनमें से पहली 8 एमएम फ़िल्म से बनी टैरेंटेला थी, जिसे बतौर इमेज युनियन बैनर तले प्रदर्शित किया । दूसरी फ़िल्म लैर्सिनी थी, एक श्वेत-श्याम पिक्चर जिसे हफ्ते भर सीमित कास्ट, तकनीकी दल और उपकरण सामग्रियों के सहारे बनाया गया। नोलेन द्वारा जुटाए फंड और युएफसी से मिले उपकरणों द्वारा लिए गए शाॅट के बाद, इसे 1996 में आयोजित कैम्ब्रिज़ फ़िल्म उत्सव में पहुँचाया गया तथा इसे युसीएल की बेहतरीन शाॅर्ट फ़िल्म में से एक माना गया। 
