रेल शब्दावली में तिकोना जंक्शन, रेल पटरियों की एक तिकोना आकार की व्यवस्था है जिसके प्रत्येक कोने पर एक पंख या स्विच होता है। रेलमार्ग की मुख्य लाइन पर स्थित रेल जंक्शन जहां दो रेल लाइनें मिलती हैं वहां पर इसे गाड़ियों द्वारा पटरी बदलने के लिए यानि एक पटरी से दूसरी पटरी पर जाने के लिए इस्तेमाल किया जा सकता है।
तिकोने जंक्शन को रेलवे उपकरण को मोड़ने के लिए भी इस्तेमाल किया जा सकता है। तिकोने जंक्शन का प्रयोग करके किसी इंजन या रेलवे वाहन को उसी दिशा में मोड़ा जा सकता है जिस दिशा से वो आया था। जहाँ पर तिकोने जंक्शन को मुख्य रूप से दिशा परिवर्तन के लिए बनाया जाता है वहां जंक्शन बनाने में प्रयुक्त एक या एक से अधिक पटरियां आम तौर पर एक स्टब साइडिंग होती है। 
