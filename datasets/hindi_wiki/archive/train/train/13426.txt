हिन्दी टूलकिट विंडोज़ में हिन्दी समर्थन सक्षम करने हेतु हिमांशु सिंह नामक भारतीय सॉफ्टवेयर इंजीनियर द्वारा विकसित एक टूल है। यह एक इंस्टालर है जो कि बिना विंडोज़ सीडी की आवश्यकता के विंडोज़ में हिन्दी के लिये समर्थन सक्षम कर देता है।
हिन्दी टूलकिट में हिन्दी समर्थन हेतु इंस्टालर एवं हिन्दी इण्डिक आइऍमई शामिल हैं। स्थापना के उपरान्त कण्ट्रोल पैनल में Regional and language options में जाकर बस हिन्दी आइऍमई का कीबोर्ड जोड़ना होता है। यह कीबोर्ड स्वयं नहीं जोड़ सकता तथा प्रयोक्ता को मैनुअली जोड़ना पड़ता है।
इण्डिक ऍक्सपी हिन्दी टूलकिट जैसा एक अन्य इंस्टालर है जो कि इण्डिक सपोर्ट इंस्टाल करने के अलावा वाँछित कीबोर्ड भी स्वतः जोड़ देता है।
