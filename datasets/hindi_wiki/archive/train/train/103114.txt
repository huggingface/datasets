युनिवर्सल मोटर या सर्वविद्युत मोटर वह मोटर है जिसे एक-फेजी प्रत्यावर्ती धारा तथा दिष्ट धारा दोनों से चलाया जा सकता है। यह वास्तव में सिरीज डीसी मोटर होती है। इसे एसी कम्युटेटर मोटर की श्रेणी में रखा जाता है। घरों में उपयोग में आने वाला मिक्सर का मोटर यूनिवर्सल मोटर ही होता है। इसके अतिरिक्त रेलगाडी का इंजन खींचने के लिये यूनिवर्सल मोटर का ही उपयोग किया जाता है क्योंकि इनकी चाल के साथ बलाघूर्ण के बदलने का सम्बन्ध इस काम के लिये बहुत उपयुक्त है। यह मोटर कम चाल पर बहुत अधिक बलाघूर्ण पैदा करता है जबकि चाल बढने पर इसके द्वारा उत्पन्न किया गया बलाघूर्ण क्रमशः कम होता जाता है।
