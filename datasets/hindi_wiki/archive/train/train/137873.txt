नेपोलियन हिल एक अमेरिकी लेखक थे। इन्होने प्रमुखतया स्वयं-सहायता-साहित्य से सम्बंधित रचनाएँ लिखीं। इनकी लिखी पुस्तक थिंक एंड ग्रो रिच सबसे प्रसिद्ध है और इन्हें इसीके लेख के रूप में सर्वाधिक पहचान मिली। यह पुस्तक, इस विधा की पुस्तकों में, हमेशा की 10 बेस्ट सेलिंग पुस्तकों में से एक है। हिल की पुस्तकें यह साबित करती हैं कि जीवन को बेहतर बनाने के लिए तीव्र अभीप्साओं का होना अत्यावश्यक है। इनकी अधिकतर किताबे "सफलता" प्राप्त करने के लिए सिद्धान्तों का अनुसरण करने की सलाह देती हैं।

