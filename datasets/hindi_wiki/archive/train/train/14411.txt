रॉबर्ट जॉन डॉनी जुनियर एक मुल अमरिकी अभिनेता व निर्माता है। डॉनी ने अपने फ़िल्मी करियर की शुरवात 1970 में पाँच वर्ष की आयु में अपने पिता की फ़िल्म पाउंड से की थी जिसके बाद वे लगातार फ़िल्मों व टेलिविज़न पर काम करते रहे। लेस दैन ज़ीरो में अपनी भूमिका के लिए पहली बार डॉनी के अभिनय पर समीक्षकों ने ध्यान दिया। ज़ीरो के बाद डॉनी को कई बड़ी फ़िल्मों में मुख्य भूमिका डी गई जिनमे एयर अमेरिका, सोपडिश और नैचुरल बोर्न किलर शामिल है। उन्होंने 1992 में बनी फ़िल्म चैप्लिन में चार्ली चैप्लिन की भूमिका साकरी जिसके लिए उन्हें सर्वश्रेष्ठ अभिनेता के अकादमी पुरस्कार के लिए नामांकन प्राप्त हुआ।
1996 से 2001 के बिच डॉनी कई बार नशीले पदार्थों के चलते गिरफ्तार किए गए। कोलंबिया सब्स्टंस अब्यूज़ ट्रीटमेंट फैसेलिटी एंड स्टेट प्रिजन से 2000 में रिहाई के बाद डॉनी ने हिट टेलिविज़न शृंखला ऐली मैक्बिल में कलिस्ता फ्लोक्फार्ट के प्रेमी का किरदार निभाया। उनके अभिनय को काफ़ी सराहा और सम्मानित किया गया परन्तु 2000-01 में पुनः नशीले पदार्थों के चलते गिरफ्तार होने के कारण उनके पात्र को बाद में हटा दिया गया। अदालत द्वारा दी गई लत छुडाने के कार्यक्रम के बाद डॉनी आखिरकार ठीक हो गए और उनका करियर वापस चल पड़ा। वे कई छोटी फ़िल्मों, जैसे द सिंगिंग डिटेक्टिव, किस किस बैंग बैंग और अ स्कैनर डार्कली, में नज़र आए। उन्हें मुख्य धारा की फ़िल्मों में भी छोटे किरदार निभाए जिनमे गोथिका और जोडिएक शामिल है। 2004 में डॉनी ने अपने द फ्यूचरिस्ट अल्बम के साथ संगीत क्षेत्र में पदार्पण किया।
2008 में डॉनी को आयरन मैन फ़िल्म में शीर्ष किरदार के रूप में लिया गया। फ़िल्म एक बेहद सफल फ़िल्म बन गई; आयरन मैन के शुरूआती हफ्ते की कमाई अभी भी अबतक की 20 सर्वाधिक कमाई वाली फ़िल्मों में से एक है। उन्होंने 2010 में बनी दूसरे भाग आयरन मैन 2 में पुनः टोनी स्टार्क की भूमिका संभाली और अब जल्द ही 2012 में रिलीज़ होने वाली द अवेंजर्स में पुनः इसी भूमिका में दिखेंगे। डॉनी की 2008 की अन्य फ़िल्मों में चार्ली बार्लेट और बेन स्टीलर निर्देशित ट्रॉपिक थंडर शामिल है। 2009 में डॉनी ने गाय रिची द्वारा निर्मित फ़िल्म शेरलाक होम्स में शीर्ष किरदार की भूमिका निभाई जिसे 2009 के क्रिसमस को रिलीज़ किया गया। इस पात्र के लिए डॉनी को सर्वश्रेष्ठ अभिनय के लिए गोल्डेन ग्लोब पुरस्कार से सम्मानित किया गया। 2011 में उन्होंने पुनः शेर्लोक होम्स: अ गेम ऑफ शैडोज़ में अपनी भूमिका संभाली।
डॉनी का जन्म मैनहैटन, न्यू यॉर्क में हुआ और वे दो बच्चों में सबसे छोटे है। उनके पिता रॉबर्ट डॉनी सीनियर एक अभिनेता, लेखक, निर्माता, छायाकार व निर्देशक है और माँ एलसी भी एक अभिनेत्री है जों डॉनी सीनियर की फ़िल्मों में भूमिका निभा चुकी है। उनके पिता आधे रुसी यहूदी और आधे ईरानी वंश के है और माँ जर्मन और स्कॉटिश वंश की है। उनके पिता का असली नाम "रॉबर्ट एलिअस" था पर बाद में उन्हें इसे बदल कर "डॉनी" कर लिया जब वे छोटे थे और सेना में भारती होना चाहते थे। डॉनी और उनकी बड़ी बहन एलीसन ग्रीनविच गाँव में पले बढे।
बचपन में डॉनी ड्रग्स से घिरे रहते थे। उनके पिता एक व्यसनी थी और डॉनी को छह की आयु में ही मारिहुँआना लेने देते थे, एक ऐसा हादसा जिसके लिए अब उनके पिता पछताते हैं। डॉनी के माना की ड्रग्स का उपयोग उनके और उनके पिता के बिच एक भावनात्मक कड़ी थी। इसके चलते डॉनी ने लगभग हर रात शराब और ड्रग्स लेने शुरू कर दिए।
अपने बचपन में डॉनी ने अपने पिता की फ़िल्मों में कई छोटे किरदार निभाए। उन्होंने पाँच वर्ष की आयु में अभिनय क्षेत्र में अपना पहला कदम पाउंड में एक बीमार कुत्ते के पिल्ले की भूमिका से किया और सात वर्ष की आयु में वे ग्रेज़र्स पैलेस में नज़र आए। जब वे दस साल के हुए तब वे इंग्लैण्ड में रहते थे और शास्त्रीय बैले का शिक्षण ले रहे थे। बाद में उन्होंने न्यू यॉर्क के स्टेजडोर मैनर परफोर्मिंग आर्ट्स ट्रेनिंग सेंटर में दाखिला लिया। 1978 में उनके माता पिता के तलाक के बाद डॉनी अपने पिता के साथ कैलिफोर्निया चले गए पर 1982 में उन्होंने संता मोनिका हाई स्कुल छोड़ दिया और वापस न्यू यॉर्क अपने अभिनय करियर को पूरा करने लौट आए।
डॉनी ने नाटकों से शुरुआत की जिसमे नॉर्मन लेयर द्वारा निर्मित कुछ समय तक चला ब्रोडवे संगीतमय नाटक "अमेरिकन पैशन" शामिल है जों जॉइस थिएटर में 1983 में चला था। 1985 में 20 वर्ष की आयु में डॉनी ने साप्ताहिक टेलिविज़न विनोदी शो सैटर्डे नाईट लाइव में काम किया पर 1986 में उन्हें पात्रों में परिवर्तन के कारण निकाल दिया गया। 1985 में डॉनी को अपनी पहली कामियाबी टफ टफ, जिसमे उन्होंने जेम्स स्पेडर के सहयोगी की भूमिका निभाई और जॉन हूग्स द्वारा निर्मित वियर्ड साइंस से मिली। उन्हें जॉन हूग्स की प्रीटी इन पिंक में डकी की भूमिका के लिए भी ध्यान में लाया गया परन्तु उनका पहली मुख्य भूमिका मौली रिंग्वाल्ड के साथ द पिक-अप आर्टिस्ट में रही। डॉनी ने 1980 के दौरान ऐसी कुछ अन्य फ़िल्मों में कार्य किया जिनमे यौवन में प्रवेश के विषय को ध्यान में रखा जाता था और इसके चलते उन्हें अक्सर ब्रैट पैक का सदस्य भी कहा जाता है।
1987 में डॉनी ने जूलियन वेल्स, एक नशे के आदी अमीर लड़के की भूमिका निभाई जिसकी दुनिया उसके हाथों से छुटती चले जाती है, को ब्रेट एस्टन एलिस की पुस्तक लेस देन ज़ीरो के फ़िल्मी रूपांतरण में निभाया। उनके अभिनय को जेनेट मसलिन ने द न्यू यॉर्क टाइम्स में "जुन्झते हुए बढ़ता हुआ" कहा और बहुत सराहा गया पर डॉनी ने इसे अपने आने वाले भविष्य की छवि कहा क्योंकि उनकी नशे की आदत ने उन्हें इस पात्र की जीती जागती छवि बना दिया। ज़ीरो के कारण डॉनी को बड़े बजट की फ़िल्में मिलने लगी जिनमे चांसेस आर सायबिल शेफर्ड और रयान ओ'नील के साथ, एयर अमेरिका मेल गिब्सन के साथ और सोपफिश सैली फिल्ड, केविन क्लीन और वुपी गोल्डबर्ग के साथ शामिल है।
1992 में उन्होंने चैप्लिन में चार्ली चैप्लिन की भूमिका निभाई जिसके लिए उन्होंने कड़ी मेहनत की और वायोलिन और टेनिस बाएँ हाथ से खेलना सिखा। उन्होंने अपने लिए एक व्यक्तिगत शिक्षक रखा जों उन्हें चैप्लिन की चाल ढाल सिखने में मदद करता था। इस भूमिका के लिए डॉनी को सर्वश्रेष्ठ अभिनेता के अकादमी पुरस्कार के लिए नामांकन हासिल हुआ पर अल पसीनो ने सेंट ऑफ अ वुमन के लिए बाज़ी मार ली। 1990 में उन्होंने अन्य फ़िल्मों में कार्य किया जिसमे हार्ट एंड सोल, ओनली यु, नैचुरल बॉर्न किलर्स, रिस्टोरेशन, टू गर्ल्स एंड अ गाए, ब्लैक एंड वाईट, शोर्ट कट्स, रिचर्ड III और द लास्ट पार्टी शामिल है।
1996 से 2001 के बिच डॉनी कई बार नशीले-पदार्थों, जिनमे कोकेन, हेरोइन और मारिहुँआना शामिल है, से जुड़े जुर्मो के चलते गिरफ्तार हुए और कई बार लत छुडाने के केन्दों में गए और हमेशा असफल हो कर लौटे, जैसा उन्होंने 1990 में जज के सामने कहा: "यह इस तरह है मानो मैंने अपने मुँह में बन्दुक की नाली घुसा रखी है जिसका ट्रिगर मेरे हाथ में है बस इसीलिए क्योंकि मुझे गन मेटल का स्वाद अच्छा लगता है।" उन्होंने अपनी मज़बूरी समझते हुए कहा की यह आदत उन्हें आठ वर्ष की उम्र से है क्योंकि उनके पिता में नशे के शिकार थे।
अप्रैल 1996 में डॉनी को हेरोइन, कोकेन और एक खली .357 कैलिबर मैग्नम बन्दुक के साथ गिरफ्तार किया गया जब वे सनसेट बोलेवार्ड में गाडी भगा रहे थे। एक महीने बाद पेरोल पर होते हुए वे नशे में धुत होकर पड़ोसी के बिस्तर में जा कर सो गए। इन सबके चलते उन्हें तिन वर्षों तक लत छुडाने और आवश्यक ड्रग टेस्टिंग की सज़ा सुनाई गई। 1997 में वे अदालत द्वारा तय की गई ड्रग टेस्टिंग देने में असमर्थ रहे और इसके बदले में उन्हें चार महीने लॉस एंजलिस काउण्टी कारागृह में बिताने पड़े।
1999 में एक और ज़रूरी ड्रग टेस्ट ना दे पाने के करण उन्हें पुनः गिरफ्तार कर लिया गया। डॉनी को तिन साल की कोर्कोरण, कैलिफोर्निया स्थित कैलिफोर्निया सब्स्टांस अब्यूस ट्रीटमेंट फैसेलिटी एंड स्टेट प्रिज़न में कैद की सज़ा सुनाई गई। 1999 में गिरफ्तारी से पहले ही डॉनी की सभी फ़िल्मों का कार्य समाप्त हो चूका था बस इन ड्रीम्स ही रह गई थी जिसे खत्म करने की इजाज़त दे दी गई। उन्हें एनबीसी की एनिमेटेड टेलिविज़न शृंखला गॉड, द डेविल एंड बॉब में "द डेविल" को आवाज़ देने का काम भी दिया गया परन्तु रियाज़ के लिए ना आने पर हकाल दिया गया।
एक साल कैलिफोर्निया सब्स्टांस अब्यूस ट्रीटमेंट फैसेलिटी एंड स्टेट प्रिज़न में गुज़ारने के बाद डॉनी को $5,000 की बेल पर रिहा कर दिया गया। 2000 में अपनी रिहाई के एक हफ्ते बाद ही डॉनी ने हिट टेलिविज़न शृंखला ऐऐली मैक'बिल में कालिस्ता फ्लोकहार्ट के प्रेमी की भूमिका निभाई। उनके इस अभिनय के लिए उन्हें काफ़ी सराहा गया और बेहतरीन सहायक अभिनेता के लिए एमी पुरस्कार का नामांकन दिया गया और सर्वश्रेष्ठ सहायक अभिनेता का गोल्डन ग्लोब पुरस्कार प्रदान किया गया। जनवरी 2001 में डॉनी को मेल गिब्सन द्वारा निर्देशित हैमलेट नाटक में कार्य करना था।
ऐली मैक'बिल के प्रथम सत्र की 2000 में समाप्ति से पहले ही डॉनी को उनके पाम स्प्रिंग्स, कैलिफोर्निया स्थित मर्व ग्रिफिन होटल एंड गिवेंची स्पा के कमरे से एक गुमनाम 911 फोन के चलते गिरफ्तार कर लिया गया। डॉनी कोकेन और वैलियम के नशे में धुत्त थे। इसके बावजूद की अगर पुनः पकड़े गए तो उन्हें चार साल आठ महीने तक की सज़ा सुनाई जाएगी, उन्होंने ऐली मैक'बिल के आठ और एपिसोड करने का वादा किया।
अप्रैल 2001 में जब वे परोल पर थे तब उन्हें लोस एंजलिस शहर से थोड़ी दूर स्तिथ कल्वर सिटी में रास्ते पर नंगे पैर घूमते हुए एक पुलिस अफसर ने पकड़ लिया। उन्हें नशे में होने के शक के चलते गिरफ्तार कर लिया गया परन्तु कुछ घंटो बाद बापस छोड़ दिया गया। उनकी आखरी गिरफ़्तारी के बाद ऐली मैक'बील के निर्माता डेविड केली ने आखरी मिनट पर डॉनी के सारे दृष काट दिए और डॉनी को शो पर से हटा दिया। कल्वर सिटी में हुई गिरफ़्तारी के चलते उन्हें एक बड़ी फ़िल्म अमेरीकास स्वीटहार्ट्स से हाथ धोना पड़ा और मेल गिब्सन ने भी अपने हैमलेट की योजना बंद कर दी। जुलाई 2001 में डॉनी ने पाम स्प्रिंग्स का अपना गुनाह मान लिया और इसके बदले उन्हें जेल ना भेज कर ड्रग निर्व्यसनी केर्न्ग्र में तिन साल के लिए भेज दिया गया।
कन्वर्जेशन विथ वुडी एलेन पुस्तक में यह कहा गया है कि वुडी एलेन डॉनी को वियोना रायडर के साथ अपने 2005 की फ़िल्म मेलिंडा एंड मेलिंडा में लेना चाहते थे पर उन्हें कंपनियों ने डॉनी के टिके रहने का बिमा देने से मना कर दिया। 18 दिसम्बर 200 को पीपल्स मैगज़ीन में प्रकाशित लेख "बैड टू वर्स" में डॉनी की सौतेली माँ रोसमेरी ने लेखक एलेक्स त्रेंलोव्सकी को बताया की डॉनी को कुछ सालों पहले दोहरी मानसिकता के लिए जांचा गया था और यही वजह थी की वह ज्यादा देर होश में नहीं रह पाते थे। इसी लेख में डॉ मनिजेह निकख्तर, एक लोस एंजलिस के मनोवैज्ञानिक और एडिक्शन ओर सेल्फ-मेडिटेशन: द ट्रुथ के लेखक ने कहा की उन्हें 1999 में डॉनी ने कोर्कोरण II से एक खत लिखा था जिसमे उन्होंने उनसे सलाह मांगी थी।
पाँच वर्षों के नशीले पदार्थों के सेवन, गिरफ्तारियां और इलाज के बाद रॉबर्ट डॉनी जुनियर आखिरकार वापस पूर्णतया ठीक होकर अपने करियर की ओर वापस मुड़े। अपनी नशे की लत को सँभालने के असफल प्रयासों के बारे में डॉनी ने ओपराह विन्फ्रे को नवंबर 2004 में बताया की "जब कोई कहता है की, 'मुझे लगता है की क्या मैंने सच में निर्व्यसनी केन्द्र जाना चाहिए?' तो उसे लगाना चाहिए की वह एक टुटा हुआ इंसान है, उसे काम नहीं मिलता, उसकी पत्नी उसे छोड कर चले गई है। शायद उसे एक कोशिश करके देख लेनी चाहिए।" उन्होंने बताया की अप्रैल 2001 में अपनी आखरी गिरफ़्तारी के बाद जब उन्हें लगा की उन्हें फिर से निर्व्यसन केन्द्र जाना होगा तो उन्होंने सोचा की, "आखिर मैंने कहा की 'टू जानते हो क्या? मुझे नहीं लगता मई यह सब और कर सकता हूँ' और मैंने मदद मांगी और मैं उसके लिए दौड़ा..."
डॉनी को ठीक होने के बाद अपना पहला काम अगस्त 2001 में एल्टन जॉन के गाने "आई वांट लव" के वीडियो में मिला। डॉनी को बड़े परदे पर वापसी केवल मेल गिब्सन की वजह से मिली जों एयर अमेरिका के बाद से डॉनी के करीबी मित्र है। उन्होंने डॉनी की 2003 में बनी फ़िल्म द सिंगिंग डिटेक्टिव के लिए डॉनी का बिमा भरा। गिब्सन की इस चाल ने डॉनी के लिए रास्ता खोल दिया और वे 2000 के मध्य में मुख्य धारा की फ़िल्मों में गोथिका के साथ वापस लौटे जिसके लिए निर्माता जोएल सिल्वर ने उनकी 40% तनख्वा बीमे के तौर पर प्रोडक्शन खत्म होने तक रोक कर रखी ताकि डॉनी वापस नशे की ओर न मूड सके। इसी तरह की चीज़ें तब से उनके सारे कोंट्राक्टो में लिखी जाती है।
गोथिका के बाद डॉनी को कई सफल फ़िल्मों में मुख्य व सह कलाकार के रूप में लिया गया जिनमे अ गाइड टू रिकोग्नैजिंग युअर सेंट्स, गुड नाईट, एंड गुड लक, अ स्कैनर डार्कली और स्टीवन शैन्बर्ग की डायान आर्बस पर आधारित काल्पनिक जीवनी फर शामिल है जिसमे डॉनी के पात्र ने आर्बस की ज़िंदगी को प्रभावित करने वाली दो प्रमुख हस्तियाँ, लिसेट मॉडल और मारविन इस्रेल की भूमिका अदा की। डॉनी ने किस किस बैंग बैंग, डिज़्नी की द शैगी डॉग और डेविड फिनचर की 2007 में बनी फ़िल्म जोडियाक से सबका ध्यान आकर्षित किया।
23 नवम्बर 2004 में डॉनी ने अपना संगीत अल्बम द फ्यूचरिस्ट सोनी क्लासिकल पर रिलीज़ किया। अल्बम को मिली जुली प्रतिक्रिया मिली पर डॉनी ने 2006 में कहा की वे शायद ही कोई अगला अल्बम रिलीज़ करेंगे।
2006 में डॉनी अपने टेलिविज़न की जड़ो पर वापस आए और उन्होंने फैमिली गाय के एपिसोड "द फैट गाय स्ट्रैन्गलर में अतिथि कलाकार की भूमिका निभाई। उन्होंने शो के निर्मातओं से फोन पर गुज़ारिश की थी की वह उन्हें एक एपिसोड बनाने में मदद करने के इच्छुक है क्योंकि उनका बेटा शो को बेहद पसंद करता है। निर्मातओं ने उनकी इच्छा मान ली और उन्होंने डॉनी के लिए पैट्रिक प्यूटरशमिद का पात्र बनाया।
अबतक की गई सभी फ़िल्मों को समीक्षकों ने काफ़ी सराहा परन्तु डॉनी किसी भी ब्लाकबस्टर फ़िल्म में कभी नहीं नज़र आए. यह 2008 में बदल गया जब डॉनी ने समीक्षाओं और व्यावहारिक दृष्टी से सफल फ़िल्म आयरन मैन और ट्रॉपिक थंडर जैसी फ़िल्मों में नज़र आए.
2007 में डॉनी को फ़िल्म आयरन मैन में शीर्ष किरदार के रूप में लिया गया जिसे जॉन फेवरेऊ ने समझाते हुए कहा की "डॉनी जुनियर कोई पहली पसंद नहीं थे पर वे यह समझ गए थे की क्या चीज़ एक किरदार को अलग कर सकती है। उन्हें 'टोनी स्टार्क' में खुद के जीवन के कई अनुभव नज़र आए।" फेवरेऊ ने गुज़ारिश की डॉनी ही वह शख्स है जों आयरन मैन के लिए वैसे होंगे जैसे जॉनी डेप समुंदर के लुटेरे फ़िल्म श्रंखला के लिए हैं। एक ऐसे मुख्य कलाकार जिसके चलते फ़िल्म की गुणवत्ता और लोगों की रुची और बढ़ेगी। अपने किरदार के लिए डॉनी को 20 पौंड वज़न पाँच महीनो में बढ़ाना पड़ा ताकि यह लग सके की उनमे लोहा बनाने की ताकद है"।
आयरन मैन को विश्वभर में 30 अप्रैल और 3 मई 2008 के बिच रिलीज़ किया गया और इसने लगभग अमेरिका और कनेडा में $30 करोड़ कमाए और इसे काफ़ी बढ़िया प्रतिक्रिया मिली जिसमे समीक्षकों ने डॉनी के अभिनय को खूब सराहा। परिणाम स्वरूप डॉनी और फेवरेऊ ने आयरन मैन की तिकड़ी बनाने का तय किया। अक्टूबर 2008 को डॉनी ने आयरन मैन के रूप में अन्य दो आयरन मैन के भाग व द अवेंजर्स में काम करने के लिए हामी भरी।
इंटरनेट मूवी डेटाबेस पर रॉबर्ट डॉनी जुनियर
रोबर्ट डॉनी जूनियर की जीवनी 
