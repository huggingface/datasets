मथुरागे डॉन कुसाल जनिथ परेरा श्रीलंका क्रिकेट टीम के एक पेशेवर खिलाड़ी]] हैं। इन्हें आमतौर पर 'कुसाल परेरा' के नाम से जाना जाता है। ये श्रीलंका की राष्ट्रीय क्रिकेट टीम के लिए सभी प्रकार केप्रारूपों में खेल खेलते हैं, और वर्तमान में सभी प्रारूपों में स्थायी विकेट-कीपर हैं। ये 2014 आईसीसी विश्व ट्वेन्टी-20 के विजेता टीम के एक प्रमुख सदस्य थे। वनडे इतिहास में इन्होंने संयुक्त रूप से संयुक्त दूसरे सबसे तेज अर्धशतक बनाने वाले खिलाड़ी है। घरेलू क्रिकेट में, वे वायम्बा क्रिकेट टीम के लिए खेलते हैं।
ये कोट्टावा धर्मपाल महाविद्यालय और रॉयल कॉलेज कोलंबो में शिक्षित हुए थे, उन्होंने प्रतिष्ठित रॉयल-थामियन वार्षिक क्रिकेट टूर्नामेंट में उत्तरार्द्ध का प्रतिनिधित्व किया। हालांकि कुसाल परेरा 11 से 13 साल की उम्र में दाएं हाथ के बल्लेबाज़ थे, लेकिन बाद में उन्होंने एक बाएं हाथ के बल्लेबाज बनने के लिए अपना रुख बदल दिया। माना जाता है कि श्रीलंका के महान बल्लेबाज और पूर्व कप्तान सनथ जयसूर्या - उनकी बचपन की मूर्ति और नायक थे।
ये हाल में आईपीएल में राजस्थान रॉयल्स के लिए खेले थे जबकि कुसाल परेरा ने 13 जनवरी, 2013 को ऑस्ट्रेलियाई क्रिकेट टीम के खिलाफ एक दिवसीय अंतर्राष्ट्रीय क्रिकेट की शुरुआत की थी, जिसमें घायल दिनेश चांदीमल की जगह दी खेलाया गया था। उनका पहला ट्वेन्टी -20 इंटरनेशनल मैच भी 26 जनवरी, 2013 को ऑस्ट्रेलिया के खिलाफ उसी श्रृंखला में आया था।
ये एक त्वरित स्कोरर के रूप में जाने जाते है, और गेंद को बहुत जोर से मारते है जैसे श्रीलंका के पूर्व कप्तान सनथ जयसूर्या मारते थे, सनथ जयसूर्या की भी बल्लेबाजी शैली भी ऐसी ही रही थी। इन्होंने प्रथम श्रेणी क्रिकेट के मैच में उन्होंने 270 गेंदों में 330 रन बनाये जो कि एक शानदार घरेलू रिकॉर्ड है।
परेरा जनवरी 2013 में ऑस्ट्रेलिया का दौरा करने वाली श्रीलंका की 15 सदस्यीय टीम में शामिल थे। जिन्हें श्रृंखला के दूसरे वनडे मैच में खेलने का मौका दिया गया था। उस मैच में ये 4 नम्बर पर बल्लेबाजी करने आये और 16 गेंदों में नाबाद 14 रन बनाकर श्रीलंका ने 8 विकेट से जीत हासिल की थी।
परेरा ने 22 फरवरी 2014 को बांग्लादेश के खिलाफ अपना पहला वनडे मैच शतक लगाया था। उस मैच में परेरा ने शानदार बल्लेबाजी करते हुए 124 गेंदों में 106 रन बनाए थे और उन्हें "मैन ऑफ द मैच" पुरस्कार भी मिला था।
परेरा ने जनवरी 2013 में ही ऑस्ट्रेलिया के खिलाफ अपना पहला ट्वेन्टी-ट्वेन्टी मैच खेलकर कैरियर की शुरुआत की और ऑस्ट्रेलियाई ऑलराउंडर ग्लेन मैक्सवेल के हाथों आउट होने से पहले 22 गेंदों में 33 रन बनाए थे। इस मैच में उन्होंने कुछ आक्रामक शॉट खेले और बहुत सी उनकी तुलना सनथ जयसूर्या के साथ हुई।
13 दिसंबर 2013 को उन्होंने पाकिस्तान के खिलाफ 59 गेंदों पर 84 रन बनाए और श्रीलंका ने 211 रनों का विशाल स्कोर बनाया। श्रीलंका ने वो मैच 24 रनों से मैच जीत लिया था और परेरा को मैन ऑफ द मैच का ख़िताब मिला था।
कुमार संगकारा के संन्यास के बाद, उनकी स्थिति एक नए खिलाड़ी के लिए रिक्त रही और कुसाल को टीम में जगह मिल गयी। उन्होंने 28 अगस्त 2015 को भारत के खिलाफ श्रीलंका के लिए अपनी टेस्ट मैचों की शुरुआत करने का मौका मिल गया। टेस्ट टीम में उनका आगमन अच्छा नहीं था, जब उन्होंने भारतीय कप्तान विराट कोहली का काफी आसान कैच छोड़ दिया। लेकिन उस पारी में उन्होंने 2 कैच और 1 स्टंपिंग कर लिए।
