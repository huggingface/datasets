यह ऐसा चार्जर है जिससे सभी कंपनी के मोबाइल चार्ज किए जा सकते हैं। संयुक्त राष्ट्र दूरसंचार इकाई द्वारा वैश्विक स्तर पर एक ही प्रकार के मोबाइल चार्जर से संबद्ध प्रौद्योगिकी को मंजूरी दे दी गई है। नई प्रौद्योगिकी पर आधारित यह चार्जर कम बिजली खपत करेगा। इस चार्जर में माइक्रो यूएसबी प्लग का इस्तेमाल होगा, जो डिजिटल कैमरे में इस्तेमाल होने वाले प्लग के समान है। आईटीयू ने कहा है कि सभी मोबाइल फोन उपयोगकर्ता नए यूनिवर्सल चार्जिंग सोल्यूशन से लाभान्वित होंगे। भविष्य के सभी हैंडसेट में इस चार्जर का इस्तेमाल होगा।
