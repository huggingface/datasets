ड्वेन डगलस जॉनसन जो अपने अखाड़े के नाम द रॉक से जाने जाते हैं, एक अमरीकी फ़िल्म अभिनेता व कुश्तीबाज है जो डब्लूडब्लूई के रॉ ब्रैंड के तहत आते हैं। उन्हें अक्सर ड्वेन 'द रॉक' जॉनसन के नाम से प्रेषित किया जाता है।
जॉनसन एक कॉलेज फुटबाल खिलाडी थे। 1991 में वे यूनिवर्सिटी ऑफ मायामी की राष्ट्रिय चैम्पियनशिप दिम का हिसा रहे। बाद में उन्होंने काल्गैरी स्टैम्पेडेर्स की ओर से कनेडियाई फूटबाल लीग में खेला पर उन्हें 1995 में दो महीनों के लिए प्रतिबंधित कर दिया गया। इसके परिणाम स्वरूप उन्होंने अपने दादा पिटर मैविया और पिता रॉकी जॉनसन की तरह कुश्तीबाज बनने का निर्णय लिया। उन्हें विश्व मनोरंजन कुश्तेबाजी से लोकप्रियता हासिल हुई जिसे उस वक्त विश्व कुश्तीबाजी संघ के नाम से जाना जाता था। जॉनसन को जल्द ही "रॉकी मैविया" के नाम से एक अच्छे किरदार के रूप में पेश किया गया और बाद में उन्होंने "द रॉक" का नाम रख लिया। डब्लूडबलूएफ से जुडने के दो साल बाद ही उन्होंने डब्लूडबलूएफ प्रतियोगिता जित ली और कंपनी के इतिहास में सर्वाधिक लोकप्रिय कुश्तीबाज बन गए।
जॉनसन को अबतक के महान कुश्तीबाजों में से एक माना जाता है। उन्होंने कुल 16 प्रतियोगिताएं जीती है जिसमे नौ विश्व हेवीवेट प्रतियोगिता, दो डब्लूडबलूएफ अंतर्खंडीय प्रतियोगिताएं और पाँच बार डब्लूडबलूएफ टैग टीम प्रतियोगिताएं शामिल है।
जॉनसन की आत्मकथा द रॉक सेज़... जिसे उन्होंने जों लेडन के साथ मिलकर लिखा था, को 2000 में प्रकाशित किया गया। पुस्तक न्यू यार्क की सर्वश्रेष्ठ बिकने वाली किताबों की सूची में कई हफ्तों तक बनी रही। जॉनसन का अभिनेता के रूप में मुख्य किरदार 2002 में बनी द स्कोर्पियन किंग फ़िल्म में था। अपनी इस भूमिका के लिए उन्हें एक नए अभिनेता को अबतक दी गई सबसे अधिक रकम, $55 लाख, मिली। इसके बाद उन्होंने कई हिट फ़िल्मों में काम किया जिनमे द रनडाउन, बी कूल, वाकिंग टाल, ग्रिडआयरन गैंग, द गेम प्लैन, गेट स्मार्ट, रेस तीसरी दुनिया तक, प्लैनेट 51, टूथ फेरी, डूम, द ऑदर गाईज़, फास्टर और हाल ही में रिलीज़ हुए फ़ास्ट फाइव शामिल है जिसमे उन्होंने विन डीज़ल और पौल वाकर के साथ काम किया है।
इंटरनेट मूवी डेटाबेस पर ड्वेन जॉनसन
