राघव सच्चर एक भारतीय गायक हैं, इनके पिता आर. के. सच्चर और माता उषा सच्चर हैं। वह तीन बच्चों में सबसे छोटे हैं। उन्होनें चार साल की उम्र से ही अपना पहला वाद्ययंत्र, हारमोनिका, बजाना प्रारंभ कर दिया था। तब से हर साल उनके माता-पिता ने उन्हें एक वाद्ययंत्र ही उपहार में देना प्रारंभ कर दिया. संगीत प्रेमियों के परिवार में जन्मे राघव को संगीत में बहुत कम उम्र से ही दिलचस्पी थी। उन्हें 1994 में दिल्ली में आयोजित पेप्सी कोरनुकोपिया प्रतियोगिता में सर्वश्रेष्ठ ड्रम वादक का पुरस्कार जीता, इसके अलावा उन्हें बिट्स पिलानी में सर्वश्रेष्ठ की-बोर्ड वादक का पुरस्कार भी मिला. उन्होनें अपने मित्रों के साथ मिलकर एक बैंड कैनज़ोना का गठन किया और उसके पश्चात् वर्ष 2000 में वे मोनाश कंजर्वेटरी ऑफ म्यूजिक से संगीत की शिक्षा लेने के लिए मेल्बौर्न, ऑस्ट्रेलिया चले गए।
इस समय के दौरान राघव ने दक्षिण पूर्व एशिया में ताइवान, दक्षिण कोरिया, हांगकांग, सिंगापुर और मलेशिया जैसे देशों की यात्रा की. भारत यात्रा के दौरान उन्होंने एकल रूप से संगीत-सभाएं कीं और वीवा और शुभा मुद्गल के साथ भी कार्य किया, इसके अलावा उन्होनें छोटे गीत एवं फिल्मों का श्रव्य-भाग भी रिकॉर्ड किये. उनका यश काफी बढ़ा जब मोनाश में अकादमिक उत्कृष्टता के लिए उन्हें वर्ष 2000 एवं 2001 में गोल्डेन की पुरस्कार एवं अरनेस्ट पुरस्कार से सम्मानित किया गया। राघव अब 32 से अधिक उपकरणों को बजाते हैं। उनके नए एल्बम के शीर्षक गीत, चार्मिंग लुटेरा को भारत भर में सफलता मिली.उनका नया कार्य, जो वे ज़िंग के साथ मिल के कर रहे हैं, ॐ जय जगदीश - रीमिक्स की रचना है, जिसमें उन्होनें 9 वाद्य-यन्त्र बजाये हैं।
