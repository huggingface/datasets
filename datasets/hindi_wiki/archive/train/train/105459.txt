
कूगर या पूमा या प्यूमा या पर्वतीय सिंह फ़ेलिडाए कुल का एक शिकारी मांसाहारी जानवर है जो उत्तरी अमेरिका और दक्षिणी अमेरिका के पश्चिमी पहाड़ी क्षेत्रों में मिलता है। यह सुदूर उत्तर में कनाडा के यूकोन इलाक़े से हज़ारों मील दूर दक्षिणी अमेरिका की एन्डीज़ पर्वत शृंखला तक विस्तृत है और पृथ्वी के पश्चिमी गोलार्ध में किसी में अन्य जंगली जानवर से बड़ा निवास क्षेत्र रखता है। कूगर आदत से एक अकेले रहना वाला और रात को सक्रीय रहने वाला प्राणी है। हालाँकि लोक-विश्वास में रंग-रूप के कारण इसे सिंह से मिलता-जुलता समझा जाता है, वास्तव में आनुवंशिकी नज़रिए से यह सिंहों से ज़्यादा चीते और साधारण पालतू बिल्ली से सम्बंधित है।
