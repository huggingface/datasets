अल्फ़ा ट्राऐंगुलाइ ऑस्ट्रालिस, जिसका बायर नाम में भी यही है, दक्षिण त्रिकोण तारामंडल में स्थित एक तारा है जो पृथ्वी से दिखने वाले सभी तारों में से 43वाँ सब से रोशन तारा है। यह हमसे 420 प्रकाश-वर्ष की दूरी पर स्थित है और पृथ्वी से इसका औसत सापेक्ष कांतिमान 1.91 है। वैज्ञानिकों को पक्का ज्ञात नहीं है लेकिन इसके दोहरे तारे होने की संभावना है।
अल्फ़ा ट्राऐंगुलाइ ऑस्ट्रालिस को अंग्रेज़ी में "ऐट्रिया" भी कहा जाता है। यह इसके नाम के तीन शब्दों में से अंग्रेज़ी के 'a', 'tri' और 'a' अक्षरों को जोड़कर बना लघुरूप है।
अल्फ़ा ट्राऐंगुलाइ ऑस्ट्रालिस एक नारंगी रंग का K2 IIb या K2 IIIa श्रेणी का चमकीला दानव तारा है। इसकी सतह का तापमान लगभग 4,000 कैल्विन है।
खगोलशास्त्रियों ने इस तारे का अध्ययन किया तो इसके वर्णक्रम में इसकी श्रेणी के तारे में जितना नीला रंग होना चाहिए उससे ज़्यादा निकला । इस से उन्हें शक़ हो गया की यह नीला उसके किसी साथी तारे से आ रहा हो सकता है, यानि की यह एक दोहरा तारा हो सकता है। यदि यह सच है, तो वर्णक्रम के आधार पर वैज्ञानिकों को लगता है कि इसका साथी तारा एक F श्रेणी का बौना तारा होगा जो मुख्य अनुक्रम की स्थिति में नया-नया पहुंचा है। मुख्य तारे की निहित चमक सूरज की 2,500 गुना, इसका द्रव्यमान हमारे सूरज के द्रव्यमान का 6 गुना और इसकी आयु 50 करोड़ साल अनुमानित की गई है।
