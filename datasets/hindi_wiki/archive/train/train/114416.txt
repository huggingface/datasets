यमुना द्रुतगामी मार्ग एक द्रुतगामी मार्ग है जो 165 किलोमीटर लम्बा है। वैसे तो यमुना द्रुतगामी मार्ग को बनाने का ऐलान साल 2001 में किया गया था। लेकिन सरकार बदली और बदलने के साथ ही साल 2003 में इस पर काम बंद हो गया। साल 2007 में इसे दोबारा शुरू किया गया। लेकिन अब यमुना द्रुतगामी मार्ग इंडस्ट्रियल डेवलपमेंट अथॉरिटी ने इस हाइवे को हरी झंडी दे दी है। दिल्ली आगरा मार्ग पर बढ़ रहे परिवहन दबाव को इस द्रुतगामी मार्ग से कम किया गया है। साथ ही इस द्रुतगामी मार्ग को नए इंटरनेशनल एयरपोर्ट यानी ताज एविएशन हब से भी जोड़ा गया है। 
इस यमुना द्रुतगामी मार्ग पर हल्के वाहनों के लिए कम से कम गति सीमा 100 किलोमीटर प्रति घंटा है। जबकि भारी वाहनों को 60 किलोमीटर प्रति घंटा की रफ्तार है यानी इससे कम स्पीड पर चलने वाले वाहनों की प्रवेश यमुना द्रुतगामी मार्ग पर नहीं होगा। तेज़ रफ़्तार से चलने के कारण यहाँ सबसे ज्यादा सड़क हादसे होते है। 
एक्सप्रेस वे को 6 से 8 लेन किया जा सकता है। कंक्रीट से बने इस यमुना द्रुतगामी मार्ग पर 7 इंटरचेंज, 35 अंडरपास, एक रेल ओवर ब्रिज, एक बड़ा पुल और 45 छोटे पुल, 68 ट्रैक क्रासिंग हैं। टोल एकत्र करने के लिए इस द्रुतगामी मार्ग पर 3 मुख्य टोल प्लाजा और इंटरचेंज लूप पर 7 टोल प्लाजा बनाए गए हैं।
यहा तीनो टोल प्लाजा पे ग्राहक सुविधा केंद है जहाँ आप जा कर अपना फ़ास्ट टैग बना सकते है। प्राथमिक चिकित्सा केंद्र भी है जहाँ आप फ्री में प्राथमिक चिकित्सा ले सकते है। सभी टोल प्लाजा से 500 मीटर की दूरी पे जन सुविधा केंद्र है जहाँ आप अपने खाने की वस्तुएं खरीद सकते है औऱ कुछ समय के लिए आराम कर सकते है। और यहाँ फ्री में शौचालय और मूत्रालय की भी सुविधा है।
