सेरीकुन्दा, गाम्बिया का सबसे विशाल नगर है, जो राजधानी बांजुल के दक्षिण-पश्चिम में स्थित है। सन 2006 में इस नगर की जनसंख्या 3,35,733 थी। यद्यपि बांजुल राजधानी है लेकिन चूंकि वह एक द्वीप पर बसा हुआ है और इसलिए उसका अधिक फैलाव नहीं हो सकता, इसलिए सेरीकुंदा का ही फैलाव हो रहा है।
सेरीकुन्दा अपने बाज़ार, रेशम कपास वृक्ष और कुश्ती अखाड़े के लिए जाना जाता है। नगर के उपनगरीय क्षेत्र हैं कानिफिंग, लातरीकुन्दा, सुकुटा और लन्दन कोना और यह कस्बा समुद्र किनारे के बाकाउ, फ़ाजरा और कोटू के प्रश्रय-स्थलों तक फैल रहा है।
