ग्वांगझो,, यह उप-प्रांतीय शहर व ग्वांगडोंग प्रान्त की राजधानी है। यह चीन के पांच राष्ट्रीय केन्द्रीय शहरों में से एक है। यह नगर और इसके आसपास के क्षेत्र, विशेष रूप से इस नगर और हांग कांग के मध्य के क्षेत्र, साधारण रूप से अपने अंग्रेज़ी नाम कैंटन के नाम से जाने जाते हैं। यहाँ पर्ल नदी पर एक बंदरगाह है जो दक्षिणी चीन सागर की ओर नाव्य है और यह हांग कांग से 120 किमी उत्तरपश्चिम में स्थित है। 2014 की जनगणना के अनुसार इस नगर की कुल जनसंख्या 4.4 करोण है और महानगरीय क्षेत्र की 1.5 करोण है जो इसे प्रांत का सर्वाधिक और चीनी मुख्य भूमि का तीसरा सर्वाधिक जनसंख्या वाला नगर बनाता है। प्रांतीय सरकार के आधिकारिक अनुमान के अनुसार 2006 में यहाँ की जनसंख्या 97,54,600 थी। ग्वांगझो का नगरीय क्षेत्रफल बीजिंग और शंघाई के बाद चीन में सबसे अधिक है। 2008 मैं इसे बीटा वर्ल्ड सिटी घोषित किया गया है।
सर्वप्रथम इस का निर्माण पन्यु शहर के रूप में 214 ई.पू. में हुआ था। इसके बाद 206 ई.पू. में यह नानयु साम्राज्य की राजधानी बनी, जो की अब वर्तमान वियतनाम में पड़ता है।
हान राजवंश ने नानयु-साम्राज्य पे 111 ई.पू. में कब्जा करके इसे अपनी प्रान्तिय राजधानी बनाया, जो की अब तक है। 226 ईस्वी में पन्यु गुआन्ग प्रान्त की राजधानी बनी, इसके पश्चात स्थानीय निवासियों ने इसे ग्वांगझो कहना शुरु कर दिया।
दक्षिण चीन में स्थित होने की वजह से इसकी जलवायु नम उप-उष्णकटिबंधीय है। गर्मिया मैं तापमान व नमी काफी ज्यादा होती है तथा सर्दियाँ हल्की व सूखी होती हैं। ग्वांगझो में मानसून काफी लम्बा होता है।
ग्वांगझो पर्ल नदी डेल्टा का सबसे बड़ा औद्योगिक केन्द्र है। इसका चीन की अर्थव्यवस्था में बहुत बड़ा योगदान है।
पीपुल्स डेली अखबार के अनुसार, केनटोनीज ग्वांगझो शहर की लगभग आधी आबादी की प्रथम भाषा है, व शेष मन्दारिन भाषा का इस्तेमाल करते हैं। बहुत सारे लोग हक्का भाषा का भी प्रयोग करते हैं।
ग्वांगझोउ शहर 16वें एशियाई खेलों का सफल आयोजन कर चुका हैं।
