एल्विन इसहाक कालीचरण गुयाना से भारतीय मूल के पूर्व वेस्टइंडीज़ क्रिकेट टीम के एक खिलाड़ी हैं जिन्होंने 1972 से 1981 तक टीम के लिये क्रिकेट खेला था। कालीचरण का जन्म जॉर्जटाउन, ब्रिटिश गयाना में हुआ था। वह बाएं हाथ के बल्लेबाज और दाएं हाथ के ऑफ स्पिनर थे। वह 1973 के विज़्डन क्रिकेटर ऑफ द ईयर थे। वह 1975 और 1979 टीमों का हिस्सा थे जो क्रिकेट विश्व कप जीती थी। उन्हें अंग्रेज़ी काउंटी क्रिकेट में वॉर्विकशायर के साथ सफलता मिली। जब 1977-1978 में क्लाइव लॉयड ने इस्तीफा दे दिया तब उन्हें वेस्टइंडीज का कप्तान नियुक्त किया गया था।
कुल मिलाकर एल्विन ने 66 टेस्ट मैच खेलं जिसमें उन्होंने 12 शतक और 44.43 औसत से 4,399 रन बनाए। 31 एक दिवसीय अंतर्राष्ट्रीय में उन्होनें 826 रन 34.41 की औसत से बनाए। प्रथम श्रेणी क्रिकेट के 505 मैचों में उनकी 32,650 रन 87 शतक लगाकर बनाए। 
