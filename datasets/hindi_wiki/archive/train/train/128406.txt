हम दिल दे चुके सनम 1999 में बनी हिन्दी भाषा की नाटकीय प्रेमकहानी फ़िल्म है। इसका निर्देशन संजय लीला भंसाली ने किया है और मुख्य भूमिकाओं में सलमान खान, अजय देवगन और ऐश्वर्या राय हैं। इस फिल्म की कहानी वो सात दिन से मिलती है। इसका फिल्मांकन गुजरात और बुडापेस्ट, हंगरी में हुआ। जारी होने पर फिल्म सफल रही थी और इसने कई राष्ट्रीय फ़िल्म पुरस्कार और फिल्मफेयर पुरस्कार जीते थे। 
नंदिनी भारतीय शास्त्रीय संगीत के प्रसिद्ध गुरु पुंडित दरबार की बेटी हैं। समीर नामक युवा व्यक्ति पंडित के मार्गदर्शन में भारतीय शास्त्रीय संगीत सीखने के लिये दरबार परिवार के साथ रहने आता है। उसे नंदिनी के कमरे में ठहराया जाता है, जिससे नंदिनी उसे नापसंद करने लगती है। पहले वो एक दूसरे को चिढ़ाते और नीचा दिखाते हैं, लेकिन जल्द ही वे प्यार में पड़ जाते हैं। दोनों विवाह और त्योहारों सहित कई पारिवारिक कार्यक्रमों के दौरान रूमानी क्षण बिताते हैं।
एक दिन उन्हें पंडित द्वारा पकड़ा जाता है। वह गुस्से में है क्योंकि उसने पहले से ही नंदिनी की शादी वनराज के साथ तय की हुई है। समीर को घर से निकाल दिया जाता है और पंडित गायन छोड़ देता है। वह समीर से गुरु दक्षिणा के रूप में नंदिनी से कभी न मिलने का प्रण लेता है। वह अंततः इटली चला जाता है लेकिन वह नंदिनी को कई पत्र लिखता है जो उसके पास नहीं पहुंचते हैं। नंदिनी अनिच्छुक रूप से वनराज से शादी करती है। वह उससे प्यार करता है लेकिन नंदिनी उसकी तरफ रुखा व्यवहार रखती है। अंततः नंदिनी समीर के पत्र प्राप्त करती है और वनराज भी उन्हें पढ़ लेता है। वह उन दोनों की जोड़ी को एकजुट करने की सोचता है। नंदिनी और वनराज इटली जाते हैं लेकिन समीर की तलाश में कई दिन गुजर जाते हैं। वनराज की विनम्रता और उसके प्रति स्नेह से प्रेरित, नंदिनी उसकी तरफ आकर्षित होती है। आखिरकार वे समीर को उसकी मां के माध्यम से ढूंढने में सक्षम होते हैं। वनराज समीर के संगीत कार्यक्रम की रात को उनके मिलने की व्यवस्था करता है। उसके बाद वह नंदिनी को अलविदा बोलता है और दूर चला जाता है।
समीर से मिलने पर, वह उससे माफ़ी मांगती है और उसे बताती है कि वह वनराज से प्यार करने लगी है। वह महसूस करती है कि वनराज ही उसका असली जीवनसाथी है। वह उसके वापस जाती है और उसे बताती है कि वह उसके बिना नहीं रह सकती। वनराज उसकी गर्दन में मंगल सूत्र बाँधता हैं और वे एक-दूसरे को गले लगाते हैं।
संगीत इस्माइल दरबार द्वारा दिया गया और बोल महबूब के हैं। एल्बम सफल रही थी। 


फिल्म सुपर हिट रही थी। 

