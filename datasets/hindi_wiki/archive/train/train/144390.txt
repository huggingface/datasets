अपने ऊपर पड़ने वाले किसी सतह के प्रकाश या अन्य विद्युतचुंबकीय विकिरण को प्रतिबिंबित करने की शक्ति की माप को प्रकाशानुपात या धवलता कहते हैं। अगर कोई वस्तु अपने ऊपर पड़ने वाले प्रकाश को पूरी तरह वापस चमका देती है तो उसका ऐल्बीडो 1.0 या प्रतिशत में 100% कहा जाता है। खगोलशास्त्र में अक्सर खगोलीय वस्तुओं का एल्बीडो जाँचा जाता है। पृथ्वी का ऐल्बीडो 30 से 35% के बीच में है। पृथ्वी के वायुमंडल के बादल बहुत रोशनी वापस चमका देते हैं। अगर बादल न होते तो पृथ्वी का ऐल्बीडो कम होता।
नयी गिरी बर्फ़ का ऐल्बीडो बहुत ऊँचा होता है जबकि कोयले का ऐल्बीडो सिर्फ़ 0.04 होता है।
ऐल्बीडो शब्द को अंग्रेज़ी में "albedo" लिखा जाता है। इसका मूल लातिनी भाषा का "ऐल्बुस" शब्द है, जिसका अर्थ "सफ़ेद" है।
