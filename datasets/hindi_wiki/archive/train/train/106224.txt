आदि शब्द का अर्थ है सबसे पहले अर्थात अत्यंत पुरातन | आदि देव ब्रह्म देव, शिव तथा सूर्य को कहा गया है। सृष्टि के निर्माण के लिए परमब्रह्म परमपिता ने जब पुरुष अवतार लिया तब साकार रूप में परमेश्वर को आदि देव कहा गया। इन्ही आदि देव से अखिल ब्रह्माण्ड की उत्पत्ति बताई गयी है। जो सभी देवों में प्रथम है और जिनकी उत्पत्ति सर्वप्रथम की गयी उन्हें आदि देव कहा गया उनके बिना अन्य देवताओं का कोई अस्तित्व ही नहीं होता।
