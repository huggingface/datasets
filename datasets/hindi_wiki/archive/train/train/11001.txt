दुनिया के सबसे बड़े सोलर प्लांट में शामिल इस यूनिट में शुरू हुआ उत्पादन, दिल्ली मेट्रो को मिलेगी बिजली
Aug, 03 2018 09:49:14 

सोलर पॉवर प्लांट में 100 मेगावॉट बिजली उत्पादन प्रारंभ- खनिज मंत्री ने कंट्रोल यूनिट से कम्प्यूटर में क्लिक कर विद्युत संप्रेषण का किया शुभारंभ
rewa ultra mega solar power plant, largest solar energy plant in india
 
रीवा. अल्ट्रा मेगा सोलर पॉवर प्लांट इकाई नंबर दो में भी बिजली उत्पादन प्रारंभ हुआ है। 250 मेगावॉट क्षमता वाली इकाई में उत्पादन कंपनी एक्मे के प्लांट में पहुंचकर उद्योग मंत्री ने इसका शुभारंभ किया। कंट्रोल यूनिट से कम्प्यूटर में क्लिक कर इसका शुभारंभ किया। रीवा अल्ट्रा मेगा सौर ऊर्जा संयंत्र 220/33 केवी के पूलिंग सब स्टेशन की भी इसी के साथ शुरुआत की गई है।
इस अवसर पर मंत्री ने कहा कि ग्लोबल वार्मिंग से दुनिया को बचाने के उद्देश्य से सौर ऊर्जा के उत्पादन का सपना देखा गया था। जिसे रीवा के गुढ़ की पहाडिय़ों में मूर्तरूप दिया गया है। अब एक्मे कंपनी ने 100 मेगावाट विद्युत का उत्पादन कर इस दिशा में एक कदम और बढ़ा दिया। इसके साथ ही अन्य दो यूनिटों से भी विद्युत उत्पादन पूर्व में प्रारंभ हो चुका है। उन्होंने कहा कि प्रयास होगा कि सितम्बर माह तक इस परियोजना से कम से कम 500 मेगा विद्युत उत्पादन होने लगे और इसका भव्य लोकार्पण कराया जा सके। उद्योग मंत्री ने कहा कि गुढ़ की यह भूमि सोलर प्लांट के लिए सबसे उपयुक्त जगह थी। मुख्यमंत्री के सहयोग व अधिकारियों की मेहनत से यहां 750 मेगावाट सौर ऊर्जा प्लांट लगाया गया है। जो विश्व के बड़े सोलर प्लांट में एक है। यहां से विद्युत उत्पादन होना विंध्यवासियों के लिए गौरव की बात है क्योंकि इससे दिल्ली की मेट्रो का भी संचालन होगा तथा यहां की बिजली अपने प्रदेश के काम में आएगी।
इस अवसर पर कमिश्नर महेशचन्द्र चौधरी ने कहा कि केन्द्र व राज्य शासन की नीतियों का रीवा संभाग में तेजी से क्रियान्वयन हो रहा है। पर्यावरण सुधार व संरक्षण के क्षेत्र में विंध्य के निवासी अग्रणी भूमिका का निर्वहन कर रहे हैं। रीवा अल्ट्रा मेगा सौर परियोजना देश ही नहीं बल्कि विश्व में अपनी पहचान बना चुकी है तथा भारत के मानचित्र पर इस अनोखी परियोजना ने अपना स्थान बनाया है। उन्होंने प्रशासन स्तर पर परियोजना में सहयोग की बात कही।
कार्यक्रम में एक्मे जयपुर सोलर पावर के वाइस चेयरमैन आरबी मिश्रा ने कहा कि यूनिट-दो द्वारा नियत समय में 250 मेगावाट उत्पादन का लक्ष्य पूरा कर लिया जाएगा। इस दौरान जिला अक्षय ऊर्जा अधिकारी एसएस गौतम, प्लांट इंचार्ज अनिल मोढ़, नवनीत चौधरी, दीपक सिंह सहित कई अन्य मौजूद रहे।

24’18 और 25’12 उत्तर अक्षांश तथा 81’2 और 82’18 पूर्व देशांतर में स्थित है, जो उत्तर-पूर्व में विभक्त करती है। यह जिला उत्तर-पूर्व में उत्तर प्रदेश सीमा से लगा हुआ है। दक्षिण में सीधी जिला, तथा पश्चिम में सतना जिले की अमरपाटन और रामपुर बघेलान तहसील हैं। जिले का आकार त्रिभुजाकार है। एक ओर जिले की सीमाएं सतना तथा दो ओर से पूर्व में इलाहाबाद से मिलती है। जिला चार प्राकृतिक भागों में विभक्त है जिसमें कैमोर का पहाड़, बिंज पहाड़, रीवा का पठारीय क्षेत्र या उपरीहार। रीवा मुख्यतः एक पठारी क्षेत्र है। इसका दक्षिण-पूर्वी हिस्सा काफी ऊंचा है। दक्षिण में कैमोर रेंज की ऊंचाई 450 मीटर से भी अधिक ऊंची है। जिले में कई पहाड़ियां, समतल क्षेत्र, वाटर फाल आदि दर्शनीय स्थल हैं। जिले में वर्षा का पानी गंगा की सहायक तमस, टोंस और सोन नदियों में जाता है। टोंस और तमस नदियां जिले के कैमोर क्षेत्र में पानी पहुंचाती है।
2011 की जनगणना के अनुसार रीवा की जनसंख्या 2,365,106 जिसमे पुरुषो की संख्या 1,225,100 और महिलाओ की संख्या 1,140,006 हैं 2001 की जनगणना के अनुसार इस 2011 की जनगणना में 19.86 प्रतिशत की वृद्धि हुयी हैं। रीवा जिले में रहने का घनत्व 375 लोग प्रति किलोमीटर वर्ग हैं जबकि 2001 में यह दर 313 व्यक्ति प्रति किलोमीटर वर्ग था। लिंग अनुपात 1000 लड़को में 926 लड़कियो का अनुपात 2011 में रहा। रीवा में शिक्षित लोगो की प्रतिशत 71.62 हैं।
जिले में एक विश्वविद्यालय - अवधेश प्रताप सिंह विश्वविद्यालय, रीवा है। इसके अलावा माखनलाल चतुर्वेदी विश्वविद्यालय भोपल की क्षेत्रीय शाखा भी कार्य कर रही है ,बाबा साहब आंबेडकर विश्वविद्यालय की क्षेत्रीय शाखा भी निर्माणाधीन है ,जिले के शासकीय इन्जीनियारिंग कालेज को भी डीम्ड विश्वविद्यालय घोषित किया गया है |
जिले में निम्न महाविद्यालय हैं:
रीवा 
जिले में निम्न विद्यालय हैं:
1.महाराजा मार्तण्ड सिंह जूदेव 
2.राम किशोर शुक्ला
3.अबधेश प्रताप सिंह
4.श्रीयुत श्रीनिवास तिवारी
5.राजेंद्र शुक्ल 
6.ईस्वर पाण्डेय
7. महाराजा पुष्पराज सिंह जूदेव
8.अवनि चतुर्वेदी
