नलिनी बाला देवी असमिया भाषा की प्रसिद्ध कवयित्री थीं। वे अपनी राष्ट्रवादी तथा रहस्यवादी कविता के लिये प्रसिद्ध हैं। उनके साहित्यिक योगदान के लिये भारत सरकार ने 1957 में उन्हें पद्मश्री से सम्मानित किया तथा 1968 में उनकी काव्यकृति अलकनन्दा के लिये उन्हें साहित्य अकादमी पुरस्कार प्रदान किया गया।
पति की अकाल मृत्यु पर पाँच सन्तानों के साथ कष्टपूर्ण जीवन बिताना पड़ा। इसके बाद दुर्भाग्यबश उनके दो पुत्रों की भी अकाल मृत्यु हो गयी। इस वेदना से जर्जर उन्होने अपना जीवन ईश्वर को अर्पित कर दिया। उन्होने अपना समय वेद, गीता, उपनिषद और भागवत पुराण बके अध्ययन में लगाया। शैशव में अंकुरित सुप्त प्रतिभा अब जागृत हो उठी। विवाह के समय उनके श्वसुर ने उनको एक स्वर्ण कलम उपहार दिया था। बाद में उन्होने उस कलम का मान रखा। पिता के उपदेश और प्रेरणा ने उनके जीवन युद्ध में उनकी विजय सुनिश्चित की। मात्र दस वर्ष की आयु में 'पिता' नामक कवितार से उन्होने कवि जीवन में प्रवेश लिया।
