तकनीकी रूप से कहा जाय तो न्यूनतम वर्ग की विधि किसी अतिनिश्चित तंत्र का लगभग हल निकालने के लिये उपयोग में लायी जाती है। दूसरे शब्दों में, ऐसे समीकरणों का तंत्र जहाँ समीकरणों की संख्या अज्ञात राशियों की संख्या से भी अधिक हो वहाँ यह विधि एक 'लगभग हल' निकालने में सहायता करती है।
न्यूनतम वर्ग की विधि को एक अलग तरीके से भी देखा जा सकता है - दिये हुए आंकड़ों पर कोई वक्र फिट करना। इसलिये यह 'कर्व-फिटिंग' के लिये बहुतायत में उपयोग की जाती है।
सबसे पहले इस विधि का वर्णन कार्ल फ्रेड्रिक गाउस ने प्रस्तुत किया था। 
