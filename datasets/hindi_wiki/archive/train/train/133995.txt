डॉ॰ शुरहोजेलि लियोजित्सु भारत के उत्तर-पूर्व में अवस्थित राज्य नागालैण्ड से एक भारतीय राजनीतिज्ञ एवं नागालैण्ड पीपल्स फ्रंट के अध्यक्ष हैं। वे नागालैण्ड के ग्यारहवें मुख्यमंत्री के रूप में अपनी सेवाएं दे चुके हैं।
19 फरवरी, 2017 को स्थानीय निकाय चुनावों में महिला आरक्षण की मांग पर जारी आंदोलन के बीच टी॰ आर॰ जेलियांग ने मुख्यमंत्री पद से इस्तीफा दे दिया था। उसके पश्चात 22 फरवरी, 2017 को नागालैण्ड पीपल्स फ्रंट के अध्यक्ष शुरहोजेलि ने राज्य के नए मुख्यमंत्री के रूप में शपथ ग्रहण किया। एक बार फिर उन्होंने 19 जुलाई 2017 को अपना मुख्यमन्त्री पद से त्यागपत्र दे दिया तथा टी॰ आर॰ जेलियांग पुनः मुख्यमन्त्री बने।
