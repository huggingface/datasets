ओपावा पूर्वी चेक गणतंत्र में ओपावा नदी के तट पर बसा एक नगर है। यह ओस्ट्रावा के उत्तर-पश्चिम में स्थित है। ओपावा सिलेसिया का एक ऐतिहासिक केन्द्र है। यह चेक सिलेसिया का ऐतिहासिक राजधानी था। वर्तमान समय में इसकी जनसंख्या 57,843 है।
ओपावा चेकोस्लोवाकिया के विस्तृत मैदान के मध्य भाग में ओडर नदी की ओपावा नामक सहायक नदी पर स्थित नगर है। इस शब्द का निर्माण जर्मन शब्द ट्रौपाव से हुआ है। 13वीं शताब्दी में पुराना नगर बसाया गया था। यह नगर उद्यानों से घिरा हुआ है जिसके बाहर की ओर नया नगर बसा है। इस नगर में अनेक उद्योग धंधे विकसित हैं, जैसे मदिरा, चीनी तथा औद्योगिक यंत्र इत्यादि बनाना। सन् 1968 ई. में इसकी जनसंख्या 46,000 थी, जिसमें अधिकांशत: जर्मन थे। सन् 1938 ई. में म्यूनिख़ समझौते के उपरात यह जर्मनी को मिल गया था परंतु 1945 ई. में यह नगर चेकोस्लोवाकिया को मिल गया।
