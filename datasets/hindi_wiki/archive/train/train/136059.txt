
मोगादीशू, जो स्थानीय तौर पर ख़मर नाम से मशहूर है; सोमालिया का सबसे बड़ा शहर एवं वहाँ की राजधानी है। यह सदियों से हिंद महासागर में स्थित एक महत्वपूर्ण बंदरगाह के रूप में भी जाना जाता है। 1991 में प्रशासनिक तंत्र के धवस्त हो जाने की वजह से पिछले 17 वर्षों से मोगादीशू भयावह गृहयुद्ध की चपेट में है।
मोगादिशू, हिंद महासागर तट पर दक्षिणी सोमालिया के बानादीर प्रशासनिक क्षेत्र में, हॉर्न ऑफ़ अफ्रीका पर स्थित है। शहर को अब्दियाज़िज़, बोंद्रे, दैनिल, धर्केलेली, हमर-जाजाब, हमर-वेने, हलीवा, होदन, हौल-वाडाग, करन, शांगानी, शिबिस, वबरे, वाद्जीर, वर्धलिली और यक्षिद जिलों में विभाजित किया गया है। शहर की प्रशिध्द जगहों में हमरवियन पुराना शहर, बकारा मार्केट और गीज़ारा बीच शामिल हैं। मोगादिशू के रेतीले समुद्र तटों में कई जीवंत प्रवाल भित्तियाँ हैं, और यह कई वर्षों तक पर्यटको को लुभाता रहा हैं।
शेबेल नदी केंद्रीय इथोपिया से उद्गम होता है और दक्षिण-पश्चिमी दिशा बदलने से पहले मोगादिशू के पास हिंद महासागर के 30 किलोमीटर के पहले तक आता है। आमतौर पर यह फरवरी और मार्च के दौरान सूखा रहता है। यह गन्ने, कपास, और केले की खेती के लिए जरूरी पानी उपलब्ध कराता है।
भूमध्य रेखा के पास स्थित शहरों कि अपेक्षा, मोगादिशू में शुष्क जलवायु है। इसे अधिकतर दक्षिण-पूर्व सोमालिया कि तरह, गर्म और अर्ध-शुष्क के रूप में वर्गीकृत किया गया है।
मोगादिशु, होल्ड्रिज ग्लोबल बायोकैमेटिक स्कीम के उष्णकटिबंधीय कांटा वुडलैंड बायोम में या उसके निकट स्थित है। शहर के वार्षिक औसत तापमान 27 डिग्री सेल्सियस है, जहाँ औसत अधिकतम 30 डिग्री सेल्सियस और औसत न्यूनतम 24 डिग्री सेल्सियस हैं। यहाँ वर्षा प्रति वर्ष औसतन 429.2 मिलीमीटर होती हैं। शहर में औसतन प्रति वर्ष 3,066 घंटे की धूप होती है, जिसमें प्रतिदिन 8.4 घंटे की धूप होती है।
संक्रमणकालीन संघीय सरकार 2004 और 2012 के बीच सोमालिया की अंतरराष्ट्रीय स्तर पर मान्यता प्राप्त केंद्रीय सरकार थी। मोगादिशू में आधारित, इसनें सरकार की कार्यकारी शाखा का गठन किया।सोमालिया की संघीय सरकार का 20 अगस्त 2012 में स्थापना के साथ ही टीएफजी का अंत हो गया। यह गृहयुद्ध की शुरुआत के बाद से देश में पहली स्थायी केंद्र सरकार का प्रतिनिधित्व करता है। सोमालिया की संघीय संसद सरकार की विधायी शाखा के रूप में कार्य करती है।
मोगादिशू की नगरपालिका को वर्तमान में यूसुफ हुसैन जिमाले अगुवाई कर रहे है, इसके पूर्व में सैन्य अदालत के अध्यक्ष मेयर हसन मोहम्मद हुसैन मुंगाब इस पद से इस्तीफा दे चुके हैं। 
मोगादिशू में कई देशों के विदेशी दूतावास और वाणिज्य दूतावास बनाए गए हैं। जनवरी 2014 तक, इन राजनयिक मिशनों में जिबूती, इथियोपिया, सूडान, लीबिया, यमन, सऊदी अरब, तुर्की, ईरान, यूगांडा, नाइजीरिया, यूनाइटेड किंगडम, जापान, चीन और कतर के दूतावास शामिल हैं। शहर में फिर से खोलने वाले दूतावासों में मिस्र, संयुक्त अरब अमीरात, इटली और दक्षिण कोरिया शामिल हैं।
मोगादिशु पारंपरिक रूप से देश मे एक वाणिज्यिक और वित्तीय केंद्र के रूप में स्थापित है। यूरोप और अमेरिका में बने वस्त्रों के बड़े पैमाने पर आयात से पहले, यह शहर के वस्त्रों को कारोबार महाद्वीप के पूरे इलाके, साथ ही साथ अरब प्रायद्वीप तक और फारसी तट तक फैला हुआ था। 2011 के मध्य में शांति होने के साथ ही, मोगादिशू की अर्थव्यवस्था तेजी से बढ़ी है। सोमैलफ्रेट प्रसंस्करण कारखाना फिर से खोला गया है, स्थानीय कोका-कोला कारखाना का भी नवीनीकरण किया गया है। मई 2012 में, पहला सोमाली बैंक, राजधानी में स्थापित किया गया, जो 1991 के बाद से दक्षिणी सोमालिया में खुलने वाले पहले वाणिज्यिक बैंक है।
मोगादिशू बम विस्फोट 2017
