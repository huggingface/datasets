बॉस एंथनी डीसूजा द्वारा निर्देशित बॉलीवुड की एक एक्शन मसाला फ़िल्म है। फ़िल्म का निर्माण कैप गुड फ़िल्म्स और अश्विन वर्दी प्रोडक्शन ने किया है और अक्षय कुमार, मिथुन चक्रवर्ती, शिव पंडित, अदिति राव हयाद्री और रॉनित रॉय अभिनीत है। यह स्पष्ट रूप से मलयाली फ़िल्म पोकरी राजा का पुनर्निमाण है जिसमें मामूट्टी, पृथ्वीराज सुकुमारन और श्रिया सरन ने अभिनय किया है।
बॉस फ़िल्म का ट्रैलर अक्षय कुमार अभिनीत फ़िल्म वंस अपॉन अ टाइम इन मुंबई-दोबारा के साथ 14 अगस्त 2013 को जारी किया गया, जो एक दिन बाद जारी की गई। फ़िल्म का ट्रैलर यूट्यूब पर 27 अगस्त 2013 को जारी किया गया एवं फ़िल्म 16 अक्टूबर 2013 को जारी की गई।
एक ईमानदार स्कूल प्रिसिंपल सत्यकांत शास्त्री के दो बेटे सूर्या और और शिव हैं। सूर्या, बचपन से ही बेहद गुस्सैल स्वभाव का है और अपने पिता या परिवार के ख़िलाफ़ कुछ भी सुनना बर्दाश्त नहीं कर पाता। जब वो छोटा था तभी अपने एक साथी की हत्या इसलिए कर देता है क्योंकि वो उसके पिता का मज़ाक उड़ाता है। इसी कारण सत्यकांत उसे चले जाने को कह देते है। परंतु उसे एक व्यपारी अपने पास रख लेता है कुछ सालो बाद सुर्या खुद को बास मे बदल लेता है और समाज के अवांछित तत्वो के खिलाफ लडता है

फ़िल्म का संगीत 9 सितम्बर 2013 को जारी किया गया जो अक्षय कुमार के जन्मदिन से मेल खाता है। कुमार, मनोज यादव और साहिल कौशल ने फ़िल्म के 9 गीत लिखे हैं जिनमें से 5 की रचना अंजान ने की है और अन्य गीतों की रचना चिरंतन भट्ट ने की है।
