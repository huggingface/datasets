प्रौद्योगिकी एवं अभियांत्रिकी महाविद्यालय, उदयपुर, उदयपुर, राजस्थान, भारत में स्थित एक सार्वजनिक अभियांत्रिकी महाविद्यालय है। यह देश के सबसे पुराने, प्रसिद्ध और प्रतिष्ठित अभियांत्रिकी संस्थानों में से है। यह महाराणा प्रताप कृषि एवं प्रौद्योगिकी विश्वविद्यालय का एक घटक कॉलेज है।
प्रौद्योगिकी एवं अभियांत्रिकी महाविद्यालय राजस्थान सरकार द्वारा कृषि अभियांत्रिकी में स्नातक पाठ्यक्रम के साथ स्थापित किया गया था। यह आरम्भ में राजस्थान के कृषि महाविद्यालय परिसर में था और 1968 में अपने वर्तमान विश्वविद्यालय परिसर स्थानांतरित हुआ। 1975-76 में उदयपुर पॉलिटेक्निक कि शैक्षणिक और भौतिक सुविधा को भी राज्य सरकार द्वारा महाविद्यालय में स्थानांतरित कर दिया गया। राज्य में औद्योगिक और मानव संसाधन विकास को देखते हुए अतिरिक्त डिग्री कार्यक्रमों को भी जोड़ा गया। सभी डिग्री पाठ्यक्रम एआईसीटीई से अनुमोदित हैं। अन्य पाठ्यक्रम भी उपलब्ध हैं।
यह महाविद्यालय उदयपुर नगर रेलवे स्टेशन और बस टर्मिनल से 7 किमी और राणा प्रताप नगर रेलवे स्टेशन से 2 किमी की दूरी पर स्थित है।
महाविद्यालय में निम्नलिखित विभाग हैं:
महाविद्यालय में निम्नलिखित प्रमुख सुविधाएं हैं: पूरी तरह से सुसज्जित प्रयोगशालाएँ, आधुनिक पुस्तकालय, कैफेटेरिया, चिकित्सा सुविधा, शैक्षणिक/प्रशासनिक ब्लॉक, खेल की सुविधा, कार्यशालाएं, छात्रावास की सुविधा, इत्यादि।
कॉलेज के चार विद्यार्थी छात्रावास और एक वैज्ञानिक छात्रावास हैं जो कि अध्ययन के लिए घरेलू माहौल और उपयुक्त वातावरण उपलब्ध कराने वाले हैं। सभी छात्रावासों में शुद्ध पानी कूलर, टीवी, गीजर और अन्य मनोरंजन के साधन उपलब्ध हैं। छात्रावास के छात्रों को दिन-रात इंटरनेट की सुविधा भी प्रदान कि गयी है।
