श्री अनादि पंचमुखी महादेव मन्दिर यह स्थान अयोध्या की शास्त्रीय सीमा के अन्तर्गत गुप्तार घाट पर अवस्थित है, जो कि व्यावहारिक रूप से वर्तमान में फैजाबाद सैन्य क्षेत्र है। अयोध्या के प्रतिष्ठित शिवालय नागेश्वरनाथ व क्षीरेश्वरनाथ की भाँति इस मन्दिर की स्थापना भी अति प्राचीन है। पंचास्य उपासना के अनुसार यहाँ विराजमान शिवलिंग पाँच मुखों से युक्त है। लिंग का सामान्य अर्थ चिह्न होता है। शिव ब्रह्माण्ड के प्रतीक पुरुष हैं। इनका पंचमुखी स्वरूप पंचतत्त्वों का प्रतीक है। जिनका वर्णन करते हुये कहा गया है-"सद्योजातं वामदेवमघोरंच महाभुज। तथा तत्पुरुषं ज्ञेयमीशानं पंचमं मुखं।।" सद्योजात, वामदेव, अघोर, तत्पुरुष अाैर ईशान ये पाँच मुख हैं। जो क्रमश: पृथ्वी, जल, तेज, वायु अाैर अाकाश का प्रतिनिधित्व करते हैं। अाचार्यपीठ श्री लक्ष्मण किला की देख-रेख में यह शिवालय अयोध्या-फैजाबाद समेत अन्यत्र के भक्तों के लिये भी अास्था का बड़ा केन्द्र है।
