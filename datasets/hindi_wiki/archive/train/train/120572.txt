
अलमाती मध्य एशिया के कज़ाख़स्तान देश की भूतपूर्व राजधानी और उस देश का सबसे बड़ा शहर है। कज़ाख़ भाषा में 'अलमाती' शब्द का मतलब 'सेबों का शहर' होता है। सोवियत संघ के ज़माने में सन् 1929 से 1991 तक यह शहर 'अल्मा अता' के नाम से उसे राष्ट्र के 'कज़ाख़ सोवियत समाजवादी गणतंत्र' विभाग की राजधानी हुआ करता था। कज़ाख़स्तान की आज़ादी के बाद 1991 से 1997 तक यह उस देश की राजधानी रहा लेकिन 1997 में अस्ताना कज़ाख़स्तान की नई राजधानी बना। इसके बावजूद अलमाती देश का आर्थिक केंद्र है और इसमें पूरे राष्ट्र की 9% आबादी बसती है। अलमाती दक्षिणी कज़ाख़स्तान में किरगिज़स्तान की सीमा के पास के पहाड़ी इलाक़े में स्थित है। रूसी साम्राज्य के दौर में 1867 से 1921 तक इसे विएरनी के नाम से जाना जाता था, जिसका अर्थ रूसी भाषा में 'वफ़ादार' होता है।
19वीं सदी में रूसी साम्राज्य काल में बना ज़ेनकोव गिरजाघर
अलमाती केन्द्रीय मस्जिद
रात को जगमगाते अलमाती का दृश्य
अलमाती का दृश्य
