भारत में ‘भारतीय जनगणना 1961’ के अनुसार 1652 मातृभाषाएँ चार भाषा परिवारों में वर्गीकृत की गई हैं। नीचे बोलियों के विवरण में आधार डॉ॰ ग्रियर्सन का ‘भारत भाषा सर्वेक्षण’ है, किंतु नीवनतम शोध अध्ययन सर्वोपरि माने गए हैं। तुलना के लिये जन0 का उल्लेख किया गया है। बोलियों के मिलनस्थलों पर मतभेद असंभव नहीं है। कोष्ठकों में बोलियों के स्थान वर्णित है।
संसार के भाषापरिवारों में कई दृष्टियों से महत्वपूर्ण भारोपीय भाषापरिवार की दरद शाखा के दरद वर्ग की शिना भाषा की बोली गिलगिती और कश्मीरी भाषा की किश्टवारी, पोंगुली, भुजवाली, सिराजी विशेषत: उल्लेख्य हैं।
यद्यपि मूल लहँगा तथा सिंधी क्षेत्र पाकिस्तान में चला गया है, फिर भी विस्थापितों के रूप में लहँदा की 14 बोलियों में मुल्तानी तथा पुच्छी एवं सिंधी की सात बोलियों में कच्छी प्रमुखत: पाई गई। 
जन0 में मराठी की 65 बोलियाँ हैं। दक्षिण महाराष्ट्र, कर्नाटक, केरल, में बोली जानेवाली कोंकणी वस्तुत: स्वतंत्र भाषा है, मराठी की बोली, जैसा गियर्सन ने कहा था, नहीं है। कोंकणी की 16 बोलियों में चेट्टि भाषा कोंकणी गोअनीज एवं कुदबी प्रमुख है। मराठी के अंतर्गत हलबी, कमारी, कटिया कटकारी कोष्ठी मराठी, क्षत्रिय मराठी, छिंदवाड़ा शिओनी ठाकरी बोलियाँ जन0 में उल्लिखित हैं। शेष करहंडी, मिरगानी, भंडारी प्रभृति उल्लेख्य हैं।
उड़ीसा की 24 बोलियों में भमी, भुइया, रेल्ली पइड़ी प्रमुख हैं। कटक की कटकी, आंध्र सीमा पर गंजामी, संभलपुर में संभलपुरी भी उल्लेख हैं।
बंगाली के अंतर्गत जन0 में उल्लिखित 15 बोलियों में चकमा किसनगॅँजिया, राजवंशी प्रमुख है। ग्रियर्सन ने सरकी, खड़ियाठार, कोच आदि भी गिनाई हैैं। जन0 में असम की कोई बोली नहीं वर्णित है, किंतु ग्रियर्सन ने कछार के हिंदुओं की बिशुनपुरिया का उल्लेख किया था।
हिंदी क्षेत्र में बिहारी वर्ग में 35 मातृ बोलिया हैं जिनमें 
मैथिली की उपबोली सिराजपुरी पूर्णिया में बोली जाती है। पूर्वी हिंदी की अवधी एवं छत्तीसगढ़ी प्रमुख बोलियाँ हैं। अवधी लखीमपुर, सीतापुर, लखनऊ, उन्नाव, फतेहपुर बहराइच, बाराबंकी, रायबरेली, गोंडा, फैजाबाद, सुलतानपुर, प्रतापगढ़ जौनपुर, मिर्जापुर जिलों की बोली है। इसमें बाँदा भी गिना जा सकता है। बधेली रीवा सतना शहडोल के अतिरिक्त ग्रि0 के अनुसार दमोह, जबलपुर, मांडला, बालाघाट तक फैली है अवधी की मरारी पोआली तथा परदेशी महाराष्ट्र भी बोलियाँ हैं। छत्तीसगढ़ी छत्तीसगढ़, रायपुर, रायगढ़ दुर्ग बिलासपुर, सरगुजा, बस्तर में काकेर, कबर्धा चाँदा उत्तर पूर्व में भी बोली जाती है। सरगुजिया सरगुजा में ग्रियर्सन के अनुसार कोरिया उदयपुर में भी, ग्वारो उपबोली असम में, तथा लरिया उड़िसा में बोली जाती है।
पश्चिमी हिंदी
पूरे राजस्थान में राजस्थानी बोली 71 मातृ बोलियों सहित फैली है। जन0 के अनुसार इनमें बागरी राजस्थानी बंजारी, धुघारी, लमनी, गोजरी, हाड़ौती खैसरी, मालवा, माराड़ी, मेवाड़ी शेखावटी, प्रमुख बोलियाँ हैं। निमाड़ी धार तथा निमाड़ की बोली हैं। ग्रि0 में भीली तथा खानदेशी मिश्रित बोलियाँ भाषा के रूप में पृथक वर्णित हैं। जन0 के अनुसार भीलो की 36 उपबोलियों में बारेल , गमती गवित, कोकना, बागड़ी, पावरी प्रमुख है खान देश की अहीरनी खानदेश में प्रयुक्त है। 
86 बोलियों के समूह वाले पहाड़ी वर्ग की पश्चिमी पहाड़ी के अंतर्गत भद्रवाही सिरमौरी, भरमौर, मंडेआली, चमेआलो, चुरही जौनसारी, कुलुई उपबोलियाँ हैं। पूर्वी पहाड़ी मे नैपाली तथा मध्य पहाड़ी में कुमाउनी, गढ़वाली प्रमुख है। वस्तुत: इनमें प्राकृतिक दूरी है। जन0 में गुजराती का 27 बोलियों में धिसादी कोल्ची, पारसी, सौराष्ट्री प्रमुख वर्णित हैं। इसके अतिरिक्त गामड़िया, चरोतरी, काठियावाड़ी भी उल्लेख है।
पंजाबी की 29 बोलियों में जन0 के अनुसार बिलासपुरी, डोगरी, कांगरी राठी जालंधरी, फिरोजपुरी, पट्टियानी माँझी प्रमुख बोलियाँ हैं।
भारत में संख्या की दृष्टि से दूसरे भाषापरिवार द्रविड़ में जन0 में 161 मातृभाषाएँ गिनाई गई है जिनमें 104 को संविधानगत तमिल, तेलुगु, कन्नड़ मलयालम चार भाषाओं के संदर्भ में विवेचित किया जा सकता है। तमिल की 22 बोलियों में येरुकुल आंध्र में, कैकादी महाराष्ट्र में कोरवा पहले मद्रास में, पट्टापु भाषा आंध्र में प्रमुख बोलियों के रूप में बोली जाती है। ग्रि0 के अनुसार सालेवारी, बेराडी भी प्रधान बोलियाँ हैं। कन्नड़ की 32 मातृ बोलियों में प्रमुखतम बडगा है। होलिया प्रमुखत- महाराष्ट्र में, गतार कन्नड़ म0 प्र0 में, मोंटाडेंत्यी मद्रास में पाई गई हैं। कोरचा बोली कोरवा की पर्याय नहीं है, जैसा ग्रि0 में वर्णित है, अपित यह मैसूर में बोली जानेवाली, कन्नड़ की प्रमुख बोली है। मलयालम की 14 बोलियों में येरव जाति की येरव बोली मैसूर में, पनिया मद्रास तथा केरल में बोली जाती है। नागरी मलयालम त्रिचूर जिले के संस्कृतज्ञ ब्राह्मणों की मलयालम है। शेष बोलियाँ गौण हैं। तुलू कोर्गी, टोडा, कोटा, चार भाषाओं की भी कई बोलियाँ हैं। कोर्गा तुलू की प्रधान बोली है। ये मद्रास, मैसूर, महाराष्ट्र में बिखरी हैं।
इसके अतिरिक्त उत्तर द्रविड़ समूह की कुरुख भाषा में वाँगरी नागेसियाँ तथा माल्टी भाषा की सौरिया प्रमुख है। नई शोधों के आधार पर कहा जा सकता है कि गोडी, कुई, खोंड़, कोया, पार्जी, कोलामी कोंडा भाषाएँ सिद्ध हुई है। ग्रि0 में ये बोलियों के रूप में वर्णित हैं। गोंडी की डोटली, भरिया कुई की पेंगु, कोलामी की माने एवं नइकी बोलियाँ उल्लेख हैं।
तिब्बत-चीनी परिवार की भाषाएँ लद्दाख से लेकर असम से पूर्व तक उत्तुंग हिमानी शिखरों, बीहड़ जंगलो, घाटियों में दूर तक फैली हुई है। जन0 में 226 मातृभाषाएँ गिनाई गई हैं। तिब्बत भोटिया वर्ग में 33 मातृ बोलियाँ हैं जिनमें भोटिया, बाल्ती, भूटानी, लाहुली, स्पीती, कागेती प्रमुख हैं। कई एक का नामकरण स्थानविशेष के आधार पर हुआ है। हिमालय वर्ग की 24 मातृ बोलियों में मलानी प्रमुख बोलीयुत कंसी, कनौरी राई टामंग, लोचा प्रमुख भाषा हिमाचल प्रदेश में बोली जाती है। असम शाखा के नेफा वर्ग में 24 मातृभाषाएँ हैं जिनमें आका, हासो, दफ्का अबोर, मीरी, तथा मिश्मी प्रमुख मातृभाषाएँ हैं। असम-बर्मी शाखा के बोदो वर्ग में 40 मातृभाषाएँ हैं, जिनमें बोड़ो सहित चार बोलियाँ कचारी, दिमासा, गारो, त्रिपुरी मिकीर, राब्भा, उल्लेखनीय हैं और जो असम में बिखरी हुई हैं। नाना वर्ग की कुल 47 मातृभाषाओं में कीन्याक, आओ, अंगामी, सेमा, टाँगखुल आदि नागालैंड तथा नेफा में बोली जाती हैं। कूकी-चिनवर्ग की 61 मातृभाषाओं में प्रमुख भाषा मनीपुरी की विशुनपरिया बोली त्रिपुरा तथा कछार में बोली जाती है। इसके अतिरिक्त वैसें, खोंगजई, हालम कूकी अनिश्चित भाषाएँ असम तथा नागा पहाड़ियों में है। बर्मा वर्ग की अर्कनीज भाषा क मोध प्रमुख बोली त्रिपुरा में बोली जाती है।
आस्ट्रिक भाषा परिवार की मॉन ख्मेर शाखा में सात तथा मुंडा शाखा में 58, कुल मिलाकर 65 मातृभाषाएँ जन0 में वर्णित हैं। खासी भाषा की जयंतिया तथा प्नार बोलियाँ खासी तथा जयंतिया पहाड़ियों में बोली जाती है। खेरवारी भाषा के अंतर्गत संथाली, मुंडारी, हो, कुरुख, कोर्कू, भूमिज, गदबा बोलियाँ गिनाई गई हैं। वस्तुत: इन्हें भाषाएँ कहना, जैसा जन0 में है, अधिक उपयुक्त होगा, क्योंकि बोधगम्यता के सिद्धांत के आधार पर उनमें अत्यधिक दूरी आ गई है। मुंडा शाखा की शेष बोलियाँ हैं - मकारी, कोडा संबंधित मिरधा, बइरी, लोढ़ाजो खरिया से संबंधित हैं,, निकोबारी, तथा कोल भाषाएँ।
