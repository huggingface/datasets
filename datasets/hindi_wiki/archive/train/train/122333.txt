बुरुशस्की एक भाषा है जो पाक-अधिकृत कश्मीर के गिलगित-बल्तिस्तान क्षेत्र के उत्तरी भागों में बुरुशो समुदाय द्वारा बोली जाती है। यह एक भाषा वियोजक है, यानि विश्व की किसी भी अन्य भाषा से कोई ज्ञात जातीय सम्बन्ध नहीं रखती और अपने भाषा-परिवार की एकमात्र ज्ञात भाषा है। सन् 2000 में इसे हुन्ज़ा-नगर ज़िले, गिलगित ज़िले के उत्तरी भाग और ग़िज़र ज़िले की यासीन व इश्कोमन घाटियों में लगभग 87,000 लोग बोलते थे। इसे जम्मू और कश्मीर राज्य के श्रीनगर क्षेत्र में भी लगभग 300 लोग बोलते हैं। भारत में बुरुशस्की के अलावा केवल मध्य प्रदेश व महाराष्ट्र के सीमावर्ती बुलढाणा क्षेत्र की निहाली भाषा ही दूसरी ज्ञात भाषा वियोजक है।
हिन्दी में दो लिंग होते हैं: स्त्रीलिंग और पुल्लिंग। संस्कृत में तीन होते हैं: स्त्रीलिंग, पुल्लिंग और नपुंसकलिंग। बुरुशस्की में चार लिंग होते हैं जिनसे संज्ञाओं का रूप बदला जाता है:
लिंग के आधार पर संज्ञाओं को बहुवचन बनाने के लिए उनके अन्त में अलग-अलग प्रत्यय जोड़े जाते हैं:
उदाहरण के लिए:
संस्कृत की तरह बुरुशस्की में भी संज्ञाओं में कारक रूप देखे जा सकते हैं:
बुरुशस्की में शरीर के अंगों और सम्बन्धी लोगों को बिना उनका बोलने वाले वाचक से सम्बन्ध बताए सम्बोधित नहीं करा जा सकता। यानि केवल "माँ" के लिए कोई शब्द नहीं है, बल्कि "मेरी माँ", "तेरी/तुम्हारी/आपकी माँ" या "उसकी/उनकी माँ" कहना पड़ता है, जिसमें पहले उपसर्ग और फिर माँ के लिए मूल जड़ है जोड़े जाते हैं:
बुरुशस्की एक विंशाधारी भाषा है, यानि इसमें संख्याएँ बीस की समूहों में संगठित करी जाती हैं और चालीस के लिए शब्द "दो-बीस" के बराबर है।
