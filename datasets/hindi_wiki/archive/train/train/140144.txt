कल्पना या कल्पना मोहन, जिनका जन्म नाम अर्चना मोहन था, 1960 के दशक में हिंदी सिनेमा में काम करने वाली एक भारतीय अभिनेत्री थीं। उन्होनें शम्मी कपूर के साथ प्रोफेसर, देव आनंद के साथ तीन देवियां, प्रदीप कुमार के साथ सहेली और फ़िरोज़ ख़ान के साथ तस्वीर और तीसरा कौन में काम किया है। यह एक क्रांतिकारी अवनि मोहन की बेटी थीं साथ ही पंडित शंभू महाराज के द्वारा प्रशिक्षित एक निपुण कथक नृत्यांगना भी थीं। वह अपने परिवार के साथ पुणे में रहती थीं। पुणे अस्पताल और अनुसंधान केंद्र में 4 जनवरी 2012 की सुबह उनकी मृत्यु हो गई।

