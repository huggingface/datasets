हूनान जनवादी गणराज्य चीन के दक्षिण-मध्य भाग में स्थित एक प्रांत है। हूनान का अर्थ 'झील से दक्षिण' होता है, जो इस प्रांत की दोंगतिंग झील से दक्षिण की स्थिति पर पड़ा है। हूनान की राजधानी चांगशा शहर है। क्योंकि शिआंग नदी इस प्रान्त की एक प्रमुख नदी है इसलिए इस प्रान्त को चीनी भावचित्रों में संक्षिप्त रूप से 'शिआंग' लिखा जाता है। यह प्राचीनकाल में शक्तिशाली चू राज्य का हिस्सा था। हूनान का क्षेत्रफल 2,11,800 वर्ग किमी है, यानि भारत के जम्मू व कश्मीर राज्य से ज़रा कम। सन् 2010 की जनगणना में इसकी आबादी 6,56,83,722 थी, यानि भारत के झारखंड राज्य से ज़रा कम। 
हूनान का मौसम गरम और नम माना जाता है। सर्दियों में बर्फ़ कभी-कभार ही पड़ती है। मौसम में गर्मी और नमी के कारण खाना जल्दी ख़राब हो जाता है, इसलिए हुनानी खाना अपने मिर्च-मसालों के लिए प्रसिद्ध है जो इसे अधिक देर तक सुरक्षित रखते हैं। प्रान्त में हान चीनी लोग बहुसंख्य हैं, हालांकि यहाँ मियाओ, तुजिया, दोंग, याओ, बइ, हुई, झुआंग और अन्य जातियों के समुदाय भी रहते हैं। जनवादी गणतंत्र चीन के संस्थापक माओ ज़ेदोंग का जन्मस्थान, शाओशान शहर, भी हूनान प्रान्त में स्थित है।
वुलिंगयुआन के पत्थरीले स्तंभ
चांगशा की युएलू अकादेमी का तालाब
फ़ंगहुआंग शहर
शिआंगतान में लिआनशिआंग पुल
 अनहुइ · फ़ूज्यान · गान्सू · गुआंगदोंग · गुइझोऊ · हाइनान · हेबेई · हेइलोंगजियांग · हेनान · हूबेई · हूनान · जिआंगसू · जिआंगशी · जीलिन · लियाओनिंग · चिंगहई · शान्शी · शानदोंग · शन्शी · सिचुआन · युन्नान · झेजियांग 
 गुआंगशी · भीतरी मंगोलिया · निंगशिया · तिब्बत · शिंजियांग 
 बीजिंग · चोंग्किंग · शंघाई · तिआन्जिन 
 हांगकांग ·  मकाऊ 
