2011 पाकिस्तान भूकम्प 19 जनवरी 2011 को रात 1:53 पर पाकिस्तान में आया शक्तिशाली भूकम्प था। दक्षिण पश्चिमी पाकिस्तान में रिक्टर पैमाने पर 7.4 की तीव्रता वाले इस भूकम्प का केन्द्र पाकिस्तान का बलूचिस्तान प्रान्त था। संयुक्त राज्य भूगर्भ सर्वेक्षण के अनुसार इस भूकम्प का केन्द्र धरातल से 84 किलोमीटर नीचे था जिस कारण इतनी अधिक तीव्रता ला सकने वाले इस भूकम्प से जन-धन की भारी क्षती नहीं हुई।
इस भूकम्प के झटके पड़ोसी देशों और कुछ दूरी पर स्थित देशों तक में महसूस किए गए जैसे भारत, अफ़्गानिस्तान, ईरान, ओमान, संयुक्त अरब अमीरात और बहरीन। मेर्साली परिमाप पर इस भूकम्प की तीव्रता विभिन्न स्थानों पर इस प्रकार थी: इस्लामाबाद में मेप 4, कराची में मेप 4, मस्कट मेप मेप 4, दिल्ली में मेप 4, काबुल में मेप 3, दुबई में मेप 3 और अबू धाबी में मेप 3।
इस भूकम्प से पाकिस्तान के दलबण्डिन में 200 मिट्टी के घरों के ढ़हने के समाचार हैं। क्वेटा में 2 महिलाएँ भूकम्प के कारण हृदयाघात से मर गईं। क्वेटा भूकम्प-केन्द्र से लगभग 330 किमी उत्तरपश्चिम में स्थित है, जहाँ तीव्रता मेप 4 थी।
इस भूकम्प के तीव्र झटके उत्तर भारत में भी महसूस किए गए। इस भूकम्प की तीव्रता रिक्टर पैमाने पर दिल्ली में 4.2 मापी गई। भारत के दिल्ली, जयपुर, बाड़मेर, गंगानगर और जैसलमेर के अतिरिक्त राजस्थान, पंजाब और हरियाणा के कई भागों में भूकम्प के झटके महसूस किए गए।
इस भूकम्प से भारत में किसी भी प्रकार की क्षति नहीं हुई।
