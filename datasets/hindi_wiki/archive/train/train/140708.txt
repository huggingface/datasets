
पुन: प्रयोज्य प्रक्षेपण यान-प्रौद्योगिकी प्रदर्शन कार्यक्रम, रीयूज़ेबल लांच व्हीकल टेक्नोलॉजी डेमोंसट्रेटर प्रोग्राम, या RLV-TD, भारत का प्रौद्योगिकी प्रदर्शन मिशन है जो टू स्टेज टू ऑर्बिट को समझने व पुन: प्रयोज्य प्रक्षेपण वाहन की दिशा में पहले कदम के रूप में भारतीय अंतरिक्ष अनुसंधान संगठन द्वारा नियोजित प्रौद्योगिकी प्रदर्शन की एक श्रृंखला है।
इस प्रयोजन के लिए, एक पंख युक्त पुन: प्रयोज्य प्रक्षेपण यान प्रौद्योगिकी प्रदर्शक बनाया गया। RLV-TD संचालित क्रूज उड़ान, हाइपरसॉनिक उड़ान, और स्वायत्त लैंडिंग, वायु श्वसन प्रणोदन जैसे विभिन्न प्रौद्योगिकियों का मूल्यांकन करने के रूप में कार्य करेगा। इन प्रौद्योगिकियों के प्रयोग से लांच लागत में काफी कमी आएगी।
वर्तमान में ऐसे स्पेस शटल बनाने वाले देशों में सिर्फ़ अमेरिका, रूस, फ्रांस और जापान हैं। चीन ने इस प्रकार का कोई प्रयास नहीं किया है।
यह पुनर्पयोगी यान पूरी तरह से भारत में बना है।यह यान अंतरिक्ष यान को कक्षा में छोड़कर एक वायुयान की तरह वापस आने लायक बनाया गया है। एक स्पोर्ट यूटिलिटी यान जैसा दिखने वाला यह स्पेस शटल अपने असली आकार से छह गुना छोटा है। परीक्षण के बाद इसको पूरी तरह से तैयार करने में 10 से 15 साल लग सकते हैं।
वर्ष 2006 में, भारतीय अंतरिक्ष अनुसंधान संगठन ने मैक 6 की इनलेट के साथ लगभग 7 सेकंड के लिए स्थिर सुपरसोनिक कम्बशन प्रदर्शित करने के लिए जमीन परीक्षणों की एक श्रृंखला को अंजाम दिया। 
मार्च 2010 में, इसरो ने अपने नए रॉकेट की उड़ान परीक्षण का आयोजन किया। उन्नत प्रौद्योगिकी वाहन, लिफ्ट के समय 3 टन वजनी, 0.56 मीटर के व्यास, और ~ 10 मीटर लंबाई का रॉकेट, वायु श्वासन प्रणोदन प्रौद्योगिकी के प्रदर्शन के लिए परीक्षण आधार रूप में एक पैसिव स्क्रेमजेट इंजन कम्बस्टर मॉड्यूल को ले गया।
इसरो ने RLV-TD की कुल चार परीक्षण उड़ानें अभिकल्पित हैं। 
इसे आंध्र प्रदेश के श्रीहरिकोटा स्थित सतीश धवन अंतरिक्ष केंद्र से सुबह 7 बजे लॉन्च किया गया। RLV-TD की यह उड़ान हाइपरसोनिक परीक्षण उड़ान थी। इसकी स्पीड 5 मैक थी। इसके द्वारा शटल को अंतरिक्ष में 70 किमी ऊपर ले जाया गया। शटल को स्थापित कर यान 180 डिग्री मुड़कर वापस आ गया। ये RLV-TD को 70 किमी तक ले गई। इसके बाद इसे बंगाल की खाड़ी में इसकी स्थिति का पता करा लिया गया व जहाजों, उपग्रहों और राडार से इस पर नजर रखी गई।
ध्वनि की गति से 5 गुना ज्यादा गति होने के कारण लैंडिंग के लिए 5 किमी से लंबा रनवे जरूरी था। इसलिए इसे जमीन पर नहीं उतारा गया।पहली बार शटल को लॉन्च करने के बाद यान को बंगाल की खाड़ी में समुद्र तट से 500 किमी दूर बने वर्चुअल रनवे पर लौटाने का फैसला किया गया।
इस माध्यम से उपग्रह को कक्षा में स्थापित करने की कीमत 2000 डॉलर/किलो तक कम हो जाएगी।इस यान को मानव अभियान में भविष्य में इस्तेमाल किया जायेगा।

