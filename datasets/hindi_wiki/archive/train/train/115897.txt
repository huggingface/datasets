पहेली 1977 में ताराचंद बड़जात्या द्वारा निर्मिन चित्र थी| प्रशांत नन्दा के निर्देशन में बनी इस पारिवारिक चित्र में सत्यजीत व नमीता चंद्रा ने मुख्य भूमिका निभाई|
अरुण गोविल, नमीता चंद्रा, पूर्णिमा जयराम, नीना महापात्रा और अनीता सिंह को सुनहरे परदे पर अभिनय के लिए तथा सुरेश वाडेकर को परश्वागायन के लिए परिचय किया गया|
ब्रिजमोहन गाँव की हवेली में अपनी माँ को छोड़ बंबई चला जाता है| वहां शादी कर बस जाता हैं जहाँ उसकी पत्नी बेटे को जन्म देकर चल बसती है| कुछ वर्ष बाद ब्रिजमोहन एक सफल उद्योगपति व उसका बेटा मोंटू अपनी पढाई समाप्त करने को है| ब्रिजमोहन मोंटू को अपनी दादी से मिलने गाँव भेजता है जहाँ मोंटू अपने दोस्तों के साथ जाता है| गाँव में कुछ कठिनाईयों को झेल मोंटू दोस्तोंके साथ अपने दादी की हवेली पहुँचता है| कुछ समय बाद उसके दोस्त बंबई लौट जाते है| गाँव में मोंटू गौरी से मिलता है और उनकी दोस्ती हो जाती है| गौरी गाँव में अपने चाची व बहनों के साथ रहती है जो उसे बहुत तंग करते है| उसकी भेंट बलराम से भी होती है जो खेती करता है| बलराम कनक से शादी करने शहर जाकर कुछ पैसे कमाना चाहता है जिसे उसकी माँ मना करती है| इस बीच मोंटू अपनी दादी को अगले साल आने का वादा कर बंबई चला जाता है|
अगले साल वह गाँव में कई परिवर्तन महसूस करता है| बलराम की माँ बीमारी के बाद चल बसी और वह शादी कर शहर चला गया है| गौरी उससे मिलने या बात करने से कतराती है| उसके चाचा उसकी शादी के लिए एक योग्य लडके की तलाश कर रहे है| शहर में पला-बढा मोंटू गाँव की इन परिवर्तनों को समझना ही उसकी 'पहेली' है| अगले साल गाँव में अपनी दादी के पास आना उसके इन परिवर्तनों को समझने पर निर्भर करता है|
इसके गीतकार एवं संगीतकार रवींद्र जैन है|
