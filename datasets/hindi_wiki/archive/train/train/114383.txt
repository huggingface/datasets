 राष्ट्रपति निवास  शिमला, हिमाचल प्रदेश, भारत के ऑब्जर्वेटरी हिल्स पर स्थित है।
यह पहले भारत के ब्रिटिश वायसराय का निवास हुआ करता था। ये निवास ब्रिटिश आर्किटेक्ट हेनरी इरविन द्वारा डिजाइन किया गया था और लॉर्ड डफरिन के शासनकाल के दौरान एलिजाबेथन शैली में बनाया गया था। इसका निर्माण 1880 में शुरू हुआ और 1888 में पूरा हुआ। लॉर्ड डफरिन ने 23 जुलाई 1888 को वाईसरिगल लॉज में निवास शुरू किया।
ब्रिटिश काल में शिमला ग्रीष्मकालीन राजधानी थी और ये निवास तब कई महत्वपूर्ण घटनाओं का साक्षी रहा है। शिमला सम्मेलन 1945 यहाँ हुआ था और 1947 में भारत के विभाजन का निर्णय भी यही लिया गया था।
स्वतंत्रता के बाद, वाईसरिगल लॉज भारत सरकार के कब्जे में आया। इसे राष्ट्रपति निवास का नाम दिया गया और राष्ट्रपति का ग्रीष्मकालीन निवास बना। लेकिन ग्रीष्मकालीन घर शायद ही कभी इस्तेमाल किया गया था इसलिए यह राष्ट्रपति सर्वपल्ली राधाकृष्णन द्वारा इंडियन इंस्टीट्यूट ऑफ एडवांस्ड स्टडी के लिए दान किया गया।
वाईसरिगल लॉज में रखा वायसराय का हौदा 
शिमला सम्मेलन 1945 के दौरान भारत और भावी पाकिस्तान के नेता
मई 1948 में जवाहरलाल नेहरू, लार्ड माउंटबेटन और एडविना माउंटबेटन
निवास के अंदरूनी भाग
निवास के पीछे के बगीचे
नक़्क़ाशी में हेनरी इरविन और लॉर्ड डफरिन के नाम दिखते हैं
