शिशुमार या ड्रेको तारामंडल खगोलीय गोले के उत्तरी भाग में दिखने वाला एक तारामंडल है, जिसके तारे पृथ्वी के उत्तरी गोलार्ध में रहने वाले बहुत से स्थानों पर परिध्रुवीय हैं । यह अंतर्राष्ट्रीय खगोलीय संघ द्वारा जारी की गई 88 तारामंडलों की सूची में शामिल है और दूसरी शताब्दी ईसवी में टॉलमी ने जिन 48 तारामंडलों की सूची बनाई थी उनमें भी शामिल था।
शिशुमार भारतीय उपमहाद्वीप की प्राचीन सभ्यता में एक मगरमच्छ जैसे जलवासी जानवर का नाम था और इस तारामंडल को प्राचीन खगोलशास्त्री ऐसी ही आकृति में देखा करते थे। पश्चिम में इसे एक अझ़दहे के रूप में देखा जाता था और इसका अंग्रेज़ी नाम "ड्रेको" भी यूनानी भाषा के "द्राकोन" से लिया गया है।
शिशुमार तारामंडल में 14 मुख्य तारे हैं, हालांकि वैसे इसमें 76 तारों को बायर नाम दिए जा चुके हैं। इनमें से 9 के इर्द-गिर्द ग़ैर-सौरीय ग्रह परिक्रमा करते हुए पाए गए हैं। इस तारामंडल के मुख्य तारे और अन्य वास्तुएँ इस प्रकार हैं -
