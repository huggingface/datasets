न्यिंगची विभाग या न्यिंगख्री विभाग, जिसे जनवादी गणतंत्र चीन का प्रशासन चीनी में लिन्झी विभाग बुलाता है, तिब्बत का एक प्रशासनिक विभाग है जो वर्तमान में जनवादी गणतंत्र चीन द्वारा नियंत्रित तिब्बत स्वशासित प्रदेश का हिस्सा है। यह क्षेत्र तिब्बत स्वशासित प्रदेश के दक्षिणपूर्व में स्थित है। इसकी सीमाएँ भारत के अरुणाचल प्रदेश राज्य से लगती हैं और चीन की सरकार उस भारतीय राज्य के इस विभाग का हिस्सा होने का दावा करता है हालांकि भारत इस दावे का खंडन करता है। विश्व-प्रसिद्ध यरलुंग त्संगपो महान घाटी और नमचा बरवा नामक पर्वत इसी विभाग के मेदोग ज़िले में स्थित हैं। ऐतिहासिक रूप से न्यिंगची विभाग का भूक्षेत्र तिब्बत के पारम्परिक खम प्रान्त का हिस्सा हुआ करता था।
प्रशासनिक रूप से नगचु विभाग 7 ज़िलों में बंटा हुआ है। चीनी सरकार के अनुसार भारत के अरुणाचल प्रदेश के कई हिस्से इस विभाग के मेदोग और ज़ायु ज़िलों के भाग हैं, लेकिन भारत इसका खंडन करता है और यह क्षेत्र भारत के नियंत्रण में भी हैं।
