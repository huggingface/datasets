प्रेस ट्रस्ट ऑफ इंडिया भारत की एक प्रमुख समाचार संस्था है।
यह भारत का सबसे बड़ा अभिकरण है। सन 1949 में भारत के प्रमुख समाचार पत्रों ने मिलकर असोसिएशन प्रेस ऑफ़ इंडिया को खरीद लिया था, क्योंकि विदेशी शासन काल से काम कर रही ए. पी. आई न्यूज़ एजेंसी ब्रिटिश समाचार अभिकरण रयूटर की भारतीय शाखा मात्र थी। यह स्थिति स्वतंत्रता प्राप्ति के बाद तो समाप्त हो ही जानी थी और भारतीय समाचार पत्र भी इसे विदेशी पत्र के अभाव से मुक्त करना चाहते थे। यह समाचार एजेंसी एशिया महाद्वीप के समाचार अभिकरणों में पहला स्थान रखती है। देश भर में इसके 120 कार्यालय कम कर रहे है। रायटर युनाईटेड प्रेस इंटरनेशनल और आजांस फ़्रांस प्रेस के साथ भी पीटीआई की खबरों का लेन देन का समबन्ध है। पी टी आई की हिंदी समाचार सेवा भी चलती है जिसे "भाषा" कहते हैं। यह समाचार अभिकरण की फीचर सर्विस भी बड़ी लोकप्रिय है। टेली प्रिन्टर सर्विस के अलावा यह एजेंसी कम्प्यूटर संगणक की सहायता से भी समाचार देती है।

