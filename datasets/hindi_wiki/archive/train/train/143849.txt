चीन पहला हैक प्रूफ क्वांटम कम्युनिकेशन सेटेलाईट प्रक्षेपित करेगा। 
क्वांटम कम्युनिकेशन सेटेलाईट मई 2016 में चर्चा में था क्योंकि चीनी विज्ञान एकेडमी के अनुसार चीन जुलाई 2016 में अपना प्रायोगिक क्वांटम कम्युनिकेशन सेटेलाईट प्रक्षेपित करेगा। 
इससे चीन पहला देश होगा जिसके सेटेलाईट अन्तरिक्ष से एनकोडेड सूचना भेजेंगे जिसे हैक नहीं किया जा सकता। 
इस परियोजना से संचार व्यवस्था में क्रन्तिकारी परिवर्तन आ सकते हैं। इस परियोजना में सेटेलाईट प्रक्षेपण एवं चार बिल्डिंगों का निर्माण शामिल है। इसके अतिरिक्त एक अन्तरिक्ष क्वांटम टेलिपोर्टेशन का भी विकास किया जायेगा। 
क्वांटम सेटेलाईट अन्तरिक्ष विज्ञान के लिए सामरिक प्राथमिकता कार्यक्रम के तहत प्रक्षेपित किया जायेगा। इस पर रिसर्च की शुरुआत चीन में 2011 में की गयी। चीन पहले ही वर्ष 2015 में डार्क मैटर सेटेलाईट प्रक्षेपित कर चुका है। इसके बाद अप्रैल 2016 में माइक्रो ग्रेविटी सेटेलाईट एसजे-10 प्रक्षेपित किया गया। वर्ष 2016 के मध्य में अन्तरिक्ष में न्यूट्रोन तारों एवं ब्लैक होल्स के शोध के लिए सेटेलाईट छोड़ा जायेगा। 
