उपभाषा किसी भाषा के ऐसे विशेष रूप को बोलते हैं जिसे उस भाषा के बोलने वाले लोगों में एक भिन्न समुदाय प्रयोग करता हो। अक्सर 'उपभाषा' किसी भाषा के क्षेत्रीय प्रकारों को कहा जाता है, उदाहरण के लिए छत्तीसगढ़ी, हरयाणवी, मारवाड़ी, ब्रजभाषा और खड़ीबोली हिन्दी की कुछ क्षेत्रीय उपभाषाएँ हैं। लेकिन कभी-कभी किसी सामजिक वर्ग द्वारा प्रयोग होने वाली भाषा की क़िस्म को भी 'उपभाषा' कह दिया जाता है। कभी-कभी उपभाषा को बोली भी कहते हैं, हालाँकि यह शब्द मानक भाषाओं के लिए भी इस्तेमाल होता है।
कोई उपभाषा अपने व्याकरण, शब्दावली, लहजे और उच्चारण से जानी जाती है। उदाहरण के लिए मानक हिन्दी और रूहेलखंड की खड़ीबोली में शब्दों और व्याकरण का अंतर दिखता है:
इसी तरह साधारण पंजाबी भाषा और पंजाबी की हिन्दको उपभाषा में अंतर देखे जा सकते हैं:
भाषाविज्ञान का एक कथन है कि 'फ़ौज और नौसेना वाली उपभाषा को भाषा कहते हैं', यानि अगर किसी उपभाषा को बोलने वाले अपना राज्य या साम्राज्य बनाने में सफल हो जाएँ तो उसे एक 'मानक भाषा' का दर्जा दे देते हैं और उस से सम्बंधित अन्य बोलियों को उस मानक भाषा की उपभाषा कहने लगते हैं। इसी प्रक्रिया से मानक हिन्दी एक भाषा मानी जाती है जबकि ब्रजभाषा एक उपभाषा कहलाती है। अक्सर किसी बोली को उपभाषा तब बुलाया जाता है जब:
