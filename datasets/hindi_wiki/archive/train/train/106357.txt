जोसफ जेसन नामकह मोमोआ एक हवाई-अमेरिकी अभिनेता, मॉडल तथा प्रोड्यूसर हैं। उन्हें मिलिट्री साइंस फिक्शन टेलीविजन श्रृंखला स्टर्गेट अटलांटिस में रॉनन डेक्स की, एचबीओ फंतासी टेलीविजन श्रृंखला गेम ऑफ़ थ्रोन्स में खल ड्रोगो की, और नेटफ्लिक्स श्रृंखला फ्रंटियर में डेक्कन हार्प की भूमिकाएं निभाने के लिए जाना जाता है।
मोमोआ ने 2011 की तलवार और जादूगरी पर आधारित फिल्म कॉनन द बार्बियन में मुख्य भूमिका निभाई। वर्तमान में वह डीसी एक्सटेंडेड यूनिवर्स में एक्वामैन की भूमिका निभा रहे हैं। इस भूमिका में वह 2016 की सुपरहीरो फिल्म बैटमैन बनाम सुपरमैन: डॉन ऑफ जस्टिस में अतिथि भूमिका में दिखाई दिए, और उसके बाद 2017 की फ़िल्म जस्टिस लीग और 2018 में अपनी एकल फिल्म एक्वामैन में वह दिखाई दिए।
रोड टू पालोमा एक निर्देशक, लेखक और निर्माता के रूप में मोमोआ की पहली फिल्म थी। 11 जुलाई 2014 को रिलीज़ हुई इस फिल्म में उन्होंने मुख्य भूमिका भी निभाई थी।
