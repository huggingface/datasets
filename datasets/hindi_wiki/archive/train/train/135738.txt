आदम टैबलेट एक टैबलेट कंप्यूटर है जो एक भारतीय कंपनी नोशन इंक का अंतर्राष्ट्रीय स्तर का खालिस भारतीय उत्पाद है। इसमें बहुत सी विशिष्टताएं अपनी तरह की अनोखी व सर्वप्रथम हैं जो इसके प्रयोगकर्ताओं को ईबुक पढ़ने, नेट ब्राउज करने, मनोरंजन और कंप्यूटिंग कार्य के तौर तरीकों को बदल कर रख देंगी। आदम विद्यार्थियों, कलाकारों, फोटोग्राफरों, मीडिया प्रोफेशनलों, व्यवसायियों आदि सभी के लिए बेहद काम की होगी और यहां तक कि इसमें एचडीएमआई इनपुट के जरिए हाई डेफिनिशन अडियो-वीडियो का अल्टीमेट मनोरंजन भी होगा।
