त्रिपुरा आदिवासी क्षेत्र स्वशासी जिला परिषद, त्रिपुरा राज्य के त्रिपुरी बहुल इलाकों को प्रशशित करने वाला स्वशासित निकाय है। इसकी सभा व परिषद्, अगरतला से 26 किमी दूर खुमुलुङ नमक नगर में है।
संसद द्वारा, त्रिपुरा आदिवासी क्षेत्र स्वशासी जिला परिषद अधिनियम को, स्थानीय त्रिपुरी जनजातियों द्वारा किये गए अनेकों, लोकतान्त्रिक शासन स्थापित करने की मांग के लिए आंदोलन किये जाने के बाद, वर्ष 1979 में संविधान की 6ठी अनुसूची में दिए गए प्रावधानों के अन्तर्गत पारित किया गया था। एक स्वशासित ज़िला परिषद् स्थापित करने के पीछे मूल लक्ष्य स्थानीय आदिवासी जनों को स्वसं शासन करने हेतु शसक्त करना, यहाँ के समाज के पिछड़े लोगों का चौतरफा विकास, तथा स्थानीय, सभ्यता, संस्कृति व परंपराओं का संरक्षण था। बहरहाल, 1979 में पारित अधिनियम के अन्तर्गत, इस परिषद् की स्थापना 18 जनवरी 1982 में हुआ, तथा, तत्पश्चात, 6ठी अनुसूची के प्रावधानों के अनुसार, एवं संविधान के 49वें संशोधन द्वारा, 1 अप्रील 1985 को इसका उन्नयन किया गया।
टीटीएएडीसी का कुल क्षेत्रफल 7,132.56 वर्ग-किमी है। जोकी त्रिपुरा राज्य के कुल क्षेत्रफल का लगभग 68% है।
ज़िला परिषद् के अंतर्गत लगभग 70% भूमि, पहाड़ी वनों से ढंका है। जबकि सभी सादा खेती योग्य भूमि टीटीएएडीसी के दायरे से बाहर हैं।
राज्य की 36,73,917 की कुल आबादी में अनुसूचित जनजाति की कुल जनसंख्या 8,53,920 है। इनमें से 6,79,720 जनसंख्या टीटीएएडीसी क्षेत्र के भीतर है।
2001 की जनगणना के अनुसार त्रिपुरा की कुल आबादी 31,91,168 थी।
टीटीएएडीसी को एक परिषद द्वारा संचालित किया जाता है जिसमें 30 सदस्य हैं। 30 सदस्यों में से, 28 सदस्यों को वयस्क मताधिकार के जरिये चुना जाता है जबकि त्रिपुरा के राज्यपाल द्वारा 2 सदस्यों को नामित किया जाता है। 28 निर्वाचित सीटों में से 25 अनुसूचित जनजातियों के लिए आरक्षित हैं।
टीटीएएडीसी के पास एक नियमित प्रशासनिक संरचना है। कार्यकारी समिति 9+1=10 सदस्यों से बना है और मुख्य कार्यकारी अधिकारी प्रशासन का प्रमुख है।
