वाराणसी नगर निगम भारत के उत्तर प्रदेश राज्य के वाराणसी शहर का नगर निगम है। निगम की स्थापना 24 जनवरी 1959 को उत्तर प्रदेश सरकार के नगर निगम अधिनियम - 1959 के अंतर्गत नगरमहापालिका के रूप में की गई थी। 1994 में इसे नगर निगम अधिनियम-2 के तहत नगर निगम में बदला गया। ये विश्व के कुछ अति घनत्व आबादी वाले क्षेत्रों के नगर निगम में से एक है। निगम के अंतर्गत 79.79 वर्ग कि.मी क्षेत्र के कुल 90 वार्ड आते हैं। निगम के प्रथम महापौर श्री.पी.के कौल निगम आयुक्त बने। निगम के अधीन सड़कों की कुल लंबाई 1170 कि॰मी॰ है और ये बी-1 स्तर के शहर में आता है। कुल जनसंख्या 10 लाख है।
वाराणसी शहरी क्षेत्र की 2001 के अनुसार जनसंख्या 13,71,749 थी; और लिंग अनुपात 879 स्त्रियां प्रति 1000 पुरुष थी। वाराणसी नगर निगम के अधीनस्थ क्षेत्र की जनसंख्या 11,00,748 जिसका लिंग अनुपात 883 स्त्रियां प्रति 1000 पुरुष था। शहरी क्षेत्र में साक्षरता दर 77% और निगम क्षेत्र में 78% थी। निगम क्षेत्र के लगभग 1,38,000 लोग झुग्गी-झोंपड़ियों में रहते हैं। वर्ष 2004 की अपराध दर 128.5 प्रति 1 लाख थी; जो राज्य की दर 73.2 से अधिक है, किन्तु राष्ट्रीय अपराध दर 168.8 से कहीं कम है।
