क़त्तारा द्रोणी उत्तरपश्चिमी मिस्र के मत्रूह राज्य में लीबयाई रेगिस्तान में स्थित एक रागिस्तानी द्रोणी है। इस द्रोणी में अफ़्रीका का दूसरा सब से निचला ज़मीनी क्षेत्र आता है, जो समुद्री सतह से 133 मीटर नीचे है। इस द्रोणी का क्षेत्रफल लगभग 19,500 वर्ग किमी है, यानि भारत के मिज़ोरम राज्य से थोड़ा छोटा। क़त्तारा द्रोणी के बीच के सबसे नीचले भाग में एक नमक का मैदान है। इसके 20 किमी पश्चिम पर क़त्तारा से छोटी एक और द्रोणी में सीवा नख़लिस्तान है। इस द्रोणी में केवल एक स्थाई आबादी वाला क़स्बा है, जिसका नाम क़रा नख़लिस्तान है और जिसमें बर्बर जाति के लगभग 300 लोग रहते हैं।
