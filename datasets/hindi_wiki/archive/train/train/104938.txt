वॄश्चिक या स्कोर्पियो तारामंडल राशिचक्र का एक तारामंडल है। पुरानी खगोलशास्त्रिय पुस्तकों में इसे अक्सर एक बिच्छु के रूप में दर्शाया जाता था। आकाश में इसके पश्चिम में तुला तारामंडल होता है और इसके पूर्व में धनु तारामंडल। यह एक बड़ा तारामंडल है जो खगोलीय गोले के दक्षिणी भाग में आकाशगंगा के बीच में स्थित है।
वॄश्चिक तारामंडल में 15 मुख्य तारे हैं, हालांकि वैसे इसमें 47 ज्ञात तारे स्थित हैं जिनको बायर नाम दिए जा चुके हैं। वैज्ञानिकों को सन् 2010 तक इनमें से 13 तारों के इर्द-गिर्द 26 ग्रह परिक्रमा करते हुए पा लिए थे। इस तारामंडल में बहुत से रोशन तारे है, जैसे की ज्येष्ठा, ग्राफियास, मूल तारा, जुबहा, सरगस, वाग़ैराह।
