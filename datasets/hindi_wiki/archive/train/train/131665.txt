कलिहारी एक सुंदर बहुवर्षीय वृक्षारोही लता है; यह कोल्चिकेसी परिवार का सदस्य है। इसके सुंदर पुष्पों के कारण अग्निशिखा के नाम से भी जाना जाता है। यह जंगल में सामान्य रूप से मिलता है। जिसके राइजोम आयताकार, अँग्रेजी के V के आकार के सफेद रंग के होते है।यह अफ्रीका, एशिया, श्रीलंका और संयुक्त राज्य अमेरिका में पाया जाता है। उष्णकटिबंधीय भारत में उत्तर पश्चिम हिमालय से लेकर असम और दक्षिणी प्रायदीप तक पाया जाता है। यह झाड़ी अल्सर, कुष्ठ रोग और बवासीर के उपचार में बहुत उपयोगी होती है।
