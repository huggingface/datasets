मालवीय राष्ट्रीय तकनीकी संस्थान, जयपुर, राजस्थान की स्थापना 1963 में की गई थी और 26 जून 2002 को इसे मालवीय राष्‍ट्रीय प्रौद्योगिकी संस्थान का दर्जा दिया गया। 
यह संस्थान नौ अवर स्नातक पाठयक्रम तथा 10 पूर्णकालिक एवं पांच अंशकालिक स्नातकोत्तर पाठयक्रमों का संचालन करता है। यह संस्थान सिविल इंजीनियरी, रसायन इंजीनियरी, विद्युत इंजीनियरी, इलैक्ट्रॉनिकी तथा संचार इंजीनियरी, सूचना प्रौद्योगिकी, अभियांत्रिकी इंजीनियरी तथा धातुकर्मीय इंजीनियरी में चार वर्षीय अवर स्नातक पाठयक्रमों और एक पांच वर्षीय बी. आर्क. पाठयक्रम का संचालन करता है। यह संस्थान 10 विषयों में तीन सेमेस्टर पूर्णकालिक और पांच सेमेस्टर अंशकालिक स्नातकोत्तर डिग्री कार्यक्रमों का संचालन करता है। यह संस्थान इलैक्ट्रानिकी एवं कम्प्यूटर इंजीनियरी में जनशक्ति विकास हेतु विश्‍व बैंक, स्विस विकास कॉर्पोरेशन तथा भारत सरकार द्वारा वित्तपोषित इम्पैक्ट नामक परियोजना को लागू कर रहा है।
यह संस्थान 1963 में मालवीय रीजनल इंजीनियरिंग कॉलेज के नाम से स्थापित हुआ था|इस संस्थान का नाम मदन मोहन मालवीय के नाम पे रखा गया था|
