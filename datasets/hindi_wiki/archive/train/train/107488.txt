रामप्रसाद निरंजनी हिन्दी साहित्यकार थे। अब तक की खोज के आधार पर ये हिंदी के प्रथम प्रौढ़ गद्यलेखक माने जाते हैं। आप पटियाला दरबार में कथावाचक थे। पटियाला रियासत की महारानी देसो को सुनाने के लिए ही आपने 'भाषा योगवाशिष्ठ' का परिमार्जित खड़ी बोली गद्य में प्रणयन किया था। यह आपकी एकमात्र रचना है। बीच-बीच में संस्कृत के शुद्ध तत्सम शब्द और हिंदी के कतिपय पुराने प्रयोग भी उपलब्ध होते हैं।
