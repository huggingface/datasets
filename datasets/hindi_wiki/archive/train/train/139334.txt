लार्सन एंड टर्बो ) भारत की एक बहुराष्ट्रीय कंपनी है। इसका मुख्यालय मुम्बई में है। यह विश्व के अनेक देशों में कार्यरत है तथा इसके कार्यालय एवं कारखाने पूरे विश्व में फैले हुए हैं। कंपनी के चार मुख्य व्यापारिक क्षेत्र हैं: प्रौद्योगिकी, अभियांत्रिकी, निर्माण और उत्पादन | कंपनी की लगभग 25 देशों में 60 से अधिक इकाइयां हैं |
कंपनी की स्थापना 1938 में मुंबई में दो डेनिश अभियंता, हैनिंग होल्च लार्सन एवं सोरेन क्रिस्टियन टुब्रो, द्वारा की गयी थी। शुरुआती दौर में इस कंपनी ने डेनमार्क के दुग्ध उपकरणो के निर्माताओं के प्रतिनिधि के रूप मे कार्य प्रारंभ किया। परंतु 1939 में द्वितिय विश्व युद्ध के प्रारंभ होने व आयात पर प्रतिबंध लगने पर दोनों भागीदारों ने एक छोटी कार्यशाला शुरू की। युद्ध समय में जहजों की मरम्मत की मांग ने एल एण्ड टी को एक नया अवसर दिया।
एल एंड टी ने कोयला आधारित, गैस आधारित और परमाणु बिजली परियोजनाओं में अवसरों पर केंद्रित एक अलग संगठन की स्थापना की है। यह प्रभाग उपयोगिता बिजली संयंत्र, सह उत्पादन और कैप्टिव बिजली संयंत्रों की स्थापना के लिये समाधान प्रदान करता है| एल एंड टी ने मित्सुबिशी भारी उद्योग, जापान के साथ मिलकर सुपर क्रिटिकल वाष्पक एवं वाष्प टरबाइन जनरेटर के निर्माण के लिए दो संयुक्त उपक्रम बनाये हैं।
एल एंड टी को विश्व की श्रेष्ठ 5 फेब्रिकेशन कंपनियों में से एक माना जाता है। भारी अभियांत्रिकी प्रभाग मुख्य क्षेत्र के उद्योगों एवं रक्षा क्षेत्र के लिए विशेष रूप से रचित महत्वपूर्ण उपकरणों एवं प्रणालियों का उत्पादन एवं आपूर्ति का कार्य सम्पादित करता है।
एल एंड टी के पास एक डाक है, जिसमे 150 मीटर लम्बे एवं 20000 टन तक विस्थापन वाले जलपोतों का निर्माण किया जा सकता है | यह डाक हजीरा स्थित भारी अभियांत्रिकी काम्प्लेक्स में है।

निर्माण प्रभाग एल एंड टी के व्यापार का एक बड़ा हिस्सा योगदान करता है। इस समय एल एंड टी भारत की सबसे बड़ी निर्माण कंपनियों में से एक है। एल एंड टी निर्माण के विभिन्न क्षेत्रों में मौजूद है जैसे - सिविल, यांत्रिकी, इलेक्ट्रिकल एवं इंस्ट्रुमेंटेशन।
एल एंड टी ने मध्य पूर्व, दक्षिण पूर्व एशिया, रूस, सीआईएस, मॉरीशस, अफ्रीका और सार्क देशों में निर्माण व्यापार पर अपना ध्यान केन्द्रित किया है।
एल एंड टी इलेक्ट्रिकल एवं इलेक्ट्रोनिक उत्पादों एवं प्रणालियों की विस्तृत श्रृंखला के अंतर्राष्ट्रीय उत्पादक हैं। एल एंड टी औद्योगिक क्षेत्र जैसे ऊर्जा, रिफायनरी, पेट्रो रसायन एवं सीमेंट, के लिए विशेष रूप से रचित स्विचगियर का उत्पादन करती है। इलेक्ट्रॉनिक क्षेत्र में, एल एंड टी मीटरों की श्रृंखला एवं उद्योगों के लिए नियंत्रण और स्वचालन प्रणाली प्रदान करती है।
एल एंड टी इन्फोटेक मर्यादित, एल एंड टी की पूर्ण स्वामित सहायक कंपनी, विनिर्माण, वित्त और संचार एवं एम्बेडेड प्रणालियों पर केन्द्रित सॉफ्टवेयर समाधान और सेवाएँ उपलब्ध कराती है| शेवरॉन कॉर्पोरेशन, एल जी, सैमसंग, हिताची, लाफार्ज, जॉन्सन एंड जॉन्सन, सिटी समूह, क्वालकॉम जैसे औद्योगिक समूह एल एंड टी के ग्राहक हैं।
एल एंड टी गंभीर निर्माण कार्यों एवं माइनिंग उपकरणों जैसे सर्फेस माइनर, द्रवचालित खुदाई यन्त्र आदि का निर्माण, विक्रय एवं सेवा मुहैया कराती है। इसके अलावा एल एंड टी रबर प्रसंस्करण मशीनरी एवं औद्योगिक वाल्वों की विस्तृत श्रृखंला का निर्माण एवं विपणन करती है।
बजाज ऑटो · एयरटेल · भेल · सिप्ला · कोल इण्डिया लिमिटेड · डॉ. रेड्डीज लेबोरेटरीज · गेल · एचडीएफसी · एचडीएफसी बैंक · हीरो मोटोकॉर्प · हिंडाल्को · एचयूएल · आईसीआईसीआई बैंक · इंफोसिस · आईटीसी · जिंदल स्टील एवम पावर · एल एंड टी · मारुति · महिंद्रा एंड महिंद्रा · एनटीपीसी · ओएनजीसी · रिलायन्स इण्डस्ट्रीज · एसबीआई · स्टरलाइट इंडस्ट्रीज · सन फार्मास्युटिकल · टाटा मोटर्स · टाटा पावर · टाटा इस्पात · टीसीएस · विप्रो
