फिल्ड-प्रोग्रामेबल गेट अरे या एफपीजीए एक विशेष प्रकार का अंकीय एकीकृत परिपथ है जिसे प्रयोक्ता अपनी आवश्यकतानुसार विन्यासित करके विविध प्रकार के कार्य करा सकता है। विन्यास करने के लिये प्रोग्राम करना पड़ता है। चूँकि निर्माण के बाद प्रयोक्ता द्वारा इसकी आन्तरिक बनावट को बदला जा सकता है, इसलिये इसे 'फिल्ड प्रोग्रामेबल' कहते हैं। एफपीजीए का प्रयोग करके वे सारे लॉजिकल कार्य किये/कराये जा सकते हैं जो 'एसिक' द्वारा किये जाते हैं। 

एफपीजीए के अतिरिक्त अन्य प्रकार की युक्तियाँ भी हैं जिन्हें निर्माण के बाद प्रोग्राम करके काम में लिया जाता है। वे हैं -
प्रयोक्ता हार्डवेयर डिस्क्रिप्शन लैंगवेज एचडीएल में या स्कीमैटिक आरेख द्वारा एफपीजीए से अपेक्षित व्यवहार की डिजाइन करता है। बडे डिजाइनों में एचडीएल में काम करना सुविधाजनक होता है जबकि छोटे डिजाइनों के लिये स्कीमैटिक आरेख उपयुक्त है।
इसके बाद किसी ईडीए टूल का उपयोग करके 'टेक्नॉलोजी-मैप्प्ड नेटलिस्ट' जनरेट की जाती है। इसके बाद 'प्लेस-एण्ड-रूट' प्रक्रिया द्वारा इस नेटलिस्ट को एफ्पीजीए में उतारा जाता है। प्रयोक्ता मैपिंग तथा 'प्लेस ऐण्ड रूट' के परिणामों की सत्यता की जाँच करने के लिये सिमुलेशन तथा टाइमिंग एनालिसिस]] आदि का सहारा लेता है। जब वह आश्वस्त हो जाता है तो पूर्व प्रक्रिया में उत्पन्न बाइनरी फाइल का उपयोग करते हुए एफपीजीए को 'री-कॉनफिगर' कर दिया जाता है। यह फाइल एफपीजीए में सीरियल इंटरफेस के द्वारा या किसी बाहरी ईप्रोम स्मृति में स्थानान्तरित कर दी जाती है।




