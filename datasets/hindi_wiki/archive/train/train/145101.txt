बेबी एक भारतीय बॉलीवुड फिल्म है। जिसे नीरज पांडे निर्देशित कर रहे हैं। इस फिल्म में अक्षय कुमार मुख्य भूमिका में है। यह फिल्म 23 जनवरी 2015 को सिनेमा घरों में प्रदर्शित हुई।
बेबी नाम के गुप्त एजेंटों की इकाई है जो कि भारत सरकार के लिए काम करती है। फ़िरोज़ अली खान इस इकाई की अगुआई करते हैं। अजय सिंह राजपूत एक गुप्त सुरक्षा इकाई में कार्य करता है। वह अपने दल का सर्वश्रेष्ठ अधिकारी है। जय सिंह, प्रिया सूर्यवंशी एवं शुक्ला दल के साथी हैं। इनका काम देश के आतंकवादियों को ख़त्म करना है। अजय को एक दिन राष्ट्र के लिए एक बड़ा खतरा का पता चलता है। आतंकवादी मास्टरमाइंड मौलाना भारत में सीमा पार से आतंकी हमले करने की साजिश रच रहा है। लेकिन बेबी टीम को पहले ही इस साजिश के बारे में पता लग जाता है और वे उससे निपटने के लिए अपना पूरा प्रयास करते है और अंत में उनकी विजय होती है और कहानी समाप्त हो जाती है।
इसका निर्माण 4 सितंबर 2014 से उत्तर प्रदेश में प्रारंभ हुआ। यहाँ कई भाग गौतम बुद्ध विश्वविद्यालय में बनाया गया। फ़िल्म का दूसरा चरण नेपाल में संपन्न हुआ।
इस फिल्म के गानों को मनोज मुंतशिर ने लिखा है।
अक्षय कुमार ने अपने फ़िल्म की प्रथम छवि फ़ेसबूक के माध्यम से 25 अगस्त 2014 को प्रदर्शित की। इस फ़िल्म का कुछ भाग 20 नवम्बर को दिखाया गया और आधिकारिक रूप से इसका पूर्वालोकन 3 दिसम्बर 2014 को प्रदर्शित किया गया।
