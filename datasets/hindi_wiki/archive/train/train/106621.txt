पिन घाटी राष्ट्रीय उद्यान भारत के हिमाचल प्रदेश के स्पीति क्षेत्र में स्थित एक राष्ट्रीय उद्यान है। यह लाहौल और स्पीति जिले में, स्पीति घाटी के ठंडे रेगिस्तान में स्थित है। यह 1987 में एक उद्यान घोषित किया गया था।
यह क्षेत्र लाहौल और स्पीति जिले में, स्पीति घाटी की पिन नदी तथा उसकी प्रधान सहायक नदी पराहिओ के जलग्रहण क्षेत्र में पड़ता है। इस उद्यान की ऊँचाई 3500 मी. से लेकर 6000 मी. तक है। निकटतम शहर या कस्बा लाहौल और स्पीति जिले का काज़ा है। 
पिन घाटी राष्ट्रीय उद्यान अपनी बर्फ से लदी ऊँचाई वाले इलाकों और ढीली ढलानों के कारण हिमालय के कई लुभ्तप्राय प्राणियों, जैसे हिमालय आइबैक्स, हिम तेंदुआ, भरल, ऊनी ख़रहा, तिब्बती भेड़िया और हिम मुर्ग सहित कई अन्य जानवरों का प्राकृतिक वास है। यहाँ कई प्रकार की विशिष्ट वनस्पति जैसे रतनजोत, सलमपंजा, सोमलता। जंगली ग़ुलाब भी यहाँ बहुतायत में पाया जाता है।
