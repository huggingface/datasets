गो-एयर भारत की कम कीमत वाली विमान सेवा है। मई 2013 के शेयर गणना के अनुसार यह भारत की पांचवी सबसे बड़ी विमानन सेवा है। इस सेवा का प्रारंभ नवम्बर 2005 से शुरू हुआ। यह 21 शहरों में दिन भर की 100 तथा सप्ताह की 750 उड़ानों द्वारा घरेलू विमानन सेवा प्रदान करता है। इस पर वाडिया समूह का स्वामित्व है।
गो एयर इंडिया की स्थापना सन 2005 में हुई थी। इसकी स्थापना का श्रेय भारत के अग्र गण्य व्यापारी नसली वाडिया के बेटे जहाँगीर वाडिया को जाता है। इस एयर लाइन्स पर वाडिया परिवार का पूरा स्वत्व है तथा जहाँगीर वाडिया इस के मैनेजिंग डायरेक्टर भी हैं। गो एयर का पहला ऑपरेशन नवम्बर 2005 में एयरबस ए 320 एयरक्राफ्ट के साथ प्रारंभ हुआ।अप्रैल 2012 में एयरलाइन अपने मार्केट शेयर्स के चलते हुए छठवें एवं अंतिम स्थान से बढ़ कर पांचवें स्थान पर पहुँच गयी।
भारत में गो एयर कुल 21 स्थलों पर दैनिक 100 तथा सप्ताह की लगभग 750 विमान उड़ानों के द्वारा सेवा प्रदान करता है। भारत सरकार के केंद्रीय विमानन मंत्रालय के आदेशों के अनुसार गो एयर को अंतर्राष्ट्रीय उड़ानों की स्वीकृति नहीं मिली है। भारत के 16 राज्यों एवं केंद्र शासित प्रदेशों में यह 21 स्थानों पर अपनी सेवाएँ प्रदान कर रहा है, जिनके नाम निम्नवत हैं –
चालन का खर्च कम करने के लिए बेड़े में एक नीति अपनायी गयी तथा केबल एयरबस ए 320 – 200 एयर क्राफ्ट को सम्मिलित किया गया जिसमें की उनकी अधिकतम यात्री क्षमता 180 थी। अक्टूबर 2013 के आंकड़ों की माने तो गो एयर ऐसे 15 विमानों का परिचालन करता है तथा बेड़े की औसत विमान आयु 3.1 साल है।
गो एयर को अपनी विशिष्ट सेवाओं के चलते निम्न लिखित पुरस्कार प्राप्त हो चुके हैं –श्रेष्ठतम घरेलू विमानन सेवा श्रेष्ठतम विमानन सेवा प्रदर्शन 
