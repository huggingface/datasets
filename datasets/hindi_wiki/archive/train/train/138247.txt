मुमताज़ महल अर्जुमंद बानो बेगम का अधिक प्रचलित नाम है। इनका जन्म अप्रैल 1593 में आगरा में हुआ था। इनके पिता अब्दुल हसन असफ़ ख़ान एक फारसी सज्जन थे जो नूरजहाँ के भाई थे। नूरजहाँ बाद में सम्राट जहाँगीर की बेगम बनीं। 19 वर्ष की उम्र में अर्जुमंद का निकाह शाहजहाँ से 10 मई, 1612 को हुआ। अर्जुमंद शाहजहाँ की तीसरी पत्नी थी पर शीघ्र ही वह उनकी सबसे पसंदीदा पत्नी बन गईं। उनका निधन बुरहानपुर में 17 जून, 1631 को 14वीं संतान, बेटी गौहरारा बेगम को जन्म देते वक्त हुआ। उनको आगरा में ताज महल में दफनाया गया।
1. शहज़ादी हुरलनिसा बेग़म 2. शहज़ादी जहाँनारा बेग़म) 3. शहज़ादा दारा शिकोह 4. शहज़ादा मोहम्मद सुल्तान शाह शुजा बहादुर 5. शहज़ादी रोशनआरा बेग़म 6. बादशाह औरंगज़ेब 7. शहज़ादा सुल्तान उम्मीद बख़्श 8. शहज़ादी सुरैय्या बानो बेग़म 9. शहज़ादा सुल्तान मुराद बख़्श 10. शहज़ादा सुल्तान लुफ़्ताल्ला 11. शहज़ादा सुल्तान दौलत अफ़ज़ा 12. शहज़ादी हुस्नारा बेग़म 13. शहज़ादी गौहारा बेग़म 
