रॉक गन बैटरी ब्रिटिश प्रवासी शासित प्रदेश जिब्राल्टर में स्थित तोपखाने की बैटरी है। यह रॉक ऑफ़ जिब्राल्टर के उत्तरी मुख पर अपर रॉक नेचर रिजर्व के उत्तरी सिरे पर ग्रीन्स लोज बैटरी के ऊपर स्थित है। यह जिब्राल्टर की महान घेराबंदी बनाई गई थी चूँकि रणनीतिक तौर पर यह लाभप्रद स्थान पर है और ग्रीन्स लोज बैटरी से ज्यादा सफ़ल थी। महान घेराबंदी के दौरान इसका प्रभावशाली रूप से उपयोग हुआ था तथा द्वितीय विश्व युद्ध के दौरान इसका पुनः निर्माण किया गया। बीसवी शताब्दी के मध्य में यूनाईटेड किंगडम के रक्षा मंत्रालय इसका हवाई फ़ार्म के तौर पर इस्तेमाल करने लगा और 1958 में इसका ढ़ाचागत सुधार भी कराया। 
रॉक गन बैटरी और मिडल हिल बैटरी में कई दशकों तक आम जनता के लिए प्रवेश निषेद था। वर्ष 2005 में रेडियो फ़ार्म को बंद कर दिया गया और रक्षा मंत्रालय ने ज्यादातर क्षेत्र को छोड़ दिया तथा इसके साथ ही यहाँ के आसपास के हिस्से का स्वामित्व जिब्राल्टर की सरकार को स्थानान्तरित कर दिया। हालांकि शिखर, जहाँ रॉक गन बैटरी मौजूद है, अभी भी रक्षा मंत्रालय के प्राधिकरण के आधीन है।
