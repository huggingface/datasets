लिअर्ड नदी कनाडा के यूकॉन, ब्रिटिश कोलम्बिया और उत्तरपश्चिम प्रांत से होकर गुजरती है। दक्षिणपूर्वी यूकॉन में पेली पर्वत के सेंट सीर रेंज से निकलने वाली यह नदी दक्षिण पूर्व की तरफ़ ब्रिटिश कोलम्बिया, रॉकी पर्वतमाला से गुजरती हुई यूकॉन, उत्तरपश्चिमी प्रांत की ओर उत्तर पूर्व में मुड जाती है और फोर्ट सिम्पसन के पास 1,115 किलोमीटर की दूरी तय करते हुए मैकेन्ज़ी नदी में मिल जाती है। यह नदी ताइगा के साथ मिलकर लगभग 277,100 वर्ग किलोमीटर क्षेत्र का जल वहन करती है।
यह नदी निचली मैकेन्ज़ी नदी ताजेपानी की पारिस्थितिकी का एक हिस्सा है। यूकॉन प्रांत में इस नदी के आसपास के क्षेत्र को लिअर्ड नदी घाटी कहा जाता है। यह नाहानी के वुड बाइसन नामक जानवर के प्रवासी रास्ते में पडती है।
नदी के नाम का इतिहास तो अज्ञात है लेकिन यह पूर्वी कॉटनवुड नामक पौधे के लिये प्रयुक्त होने वाले फ्राँसीसी भाषा के शब्द पर आधारित है जो यहाँ नदी मुहानों पर भारी मात्रा में उगता है। फर का व्यापार करने वाले शुरुवाती व्यापारी फोर्ट नेल्सन नदी को पूर्वी शाखा और इसके उपर बहने वाली लिअर्ड को पश्चिमी शाखा कहते थे। 
नदी के अधिकांश हिस्सों में भ्रमण करने वाले पहले यूरोपीय व्यक्ति का नाम जॉन मैक्लियॉड था जो एक अन्वेष्क थे और हडसन बे कम्पनी से संबन्धित थे। फोर्ट सिम्पसन से 28 जून, 1831 को आठ अन्य साथियों के साथ नदी में भ्रमण के लिये निकलने वाले मैक्लियॉड छ: हफ्तों में ही डीज़ नदी पहुंक्क गये, उसका नामकरण किया और फिर चार दिनों बाद फ्रांसिस नदी पहुंच गये। वो इसे मुख्य लिअर्ड नदी समझने की भूल कर बैठे और उसमें उपर की तरफ़ जाने लगे और वास्तविक लिअर्ड की शुरुवात तक नहीं पहुंच पाए। नौ सालों बाद एचबीसी के एक अन्य कर्मचारी रॉबर्ट कैम्पबेल लिअर्ड नदी की शुरुवात सेंट सीर रेंज तक पहुंचे।

शुरुवात से नदीमुख तक लिअर्ड की सहायक नदियाँ निम्नलिखित हैं।

