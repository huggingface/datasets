एयर रेसिंग एक प्रकार का मोटर स्पोर्ट है जिसमे एयर प्लेन्स एक नियत मार्ग मे प्रतिस्पर्धा उड़ान भरते हैं और सबसे कम समय अथवा सबसे अधिक अंक प्राप्त करने वाला अथवा एक पूर्वनिर्धारित अनुमानित समय के सबसे करीब रहने वाला विमान विजेता बनता है. 
वायु-से-अधिक-भार वाली पहली एयर रेस - प्री दे लगटिनेरीए- 23 मई 1909 को फ्रांस मे पॅरिस के दक्षिण मे स्थित पोर्ट-एवियेशन एयरपोर्ट मे हुई थी. इस रेस मे चार विमान चालक भाग लेने वाले थे पर दो ही उड़ान भर सके और कोई भी रेस को पूरा नही कर सका. हालाँकि नियमो के अनुसार रेस पूरी ना होने की स्थिति मे सबसे अधिक दूरी तय करने वाले को विजेता बनना था और इसी आधार पर लिओन डेलग्रांगे - जिन्होने 1.2 किलो मीटर के दस चक्र मे से आधे से अधिक पूरी कर ली थी - को विजेता घोषित किया गया। 
यू. एस. ए. मे होने वाली पहली एयर रेस 10 से 20, जनवरी 1910 को लॉस एंजिलस के दक्षिण मे स्थित डमिंगेज़ फील्ड मे हुई थी. विमान चालकों ए. रॉय कनाबेंषुए और चार्ल्स विलर्ड द्वारा आयोजित इस रेस को रेलरोड मॅगनेट हेन्री हनटिंगटन और द लॉस एंजिलस मर्चेंट्स आंड मॅन्यूफॅक्चरर्स असोसियेशन द्वारा प्रायोजित किया गया था. विलियम रॅनडॉल्फ हर्स्ट ने अपने लॉस एंजिलस एग्ज़ॅमिनर नाम के समाचार पत्र मे इसका विवरण छापा था और प्रतियोगिता स्थल पर उन्होने अपने समाचार पत्र के विज्ञापन वाला एक गर्म हवा का गुब्बारा भी लगाया था. इस रेस मे 43 प्रतियोगियों ने भाग लेने की इच्छा जाहिर की पर अंत मे सिर्फ़ 16 ही भाग ले सके. इसी रेस के दौरान प्रसिद्ध सैन्य विमान चालक और विमानन क्षेत्र के प्रणेताओं मे से एक जिम्मी डूलिट्ल, जो तब 13 साल के थे, ने पहली बार कोई हवाई जहाज़ देखा था. 
प्रथम विश्व युद्ध के पूर्व के कुछ सालों मे विमानन क्षेत्र मे लोगो की बढ़ती अभिरुचि के कारण युरोप मे कई नये एयर रेस की शुरुआत हुई जिनमे 1911 के सर्किट ऑफ युरोप रेस, द डेली मैल सर्किट ऑफ ब्रिटन एयर रेस और द एरियल डर्बी शामिल हैं.
1913 मे पहली द श्नाइडर ट्रोफी सीप्लेन रेस आयोजित की गयी. युद्ध के बाद जब ये प्रतियोगिताएँ दुबारा शुरू की गयीं तो इनमे अत्याधुनिक विमानन तकनीक - खास कर एरोडाइनॅमिक्स और इंजन डिज़ाइन के क्षेत्र में - देखने को मिली और इसी के कारण दूसरे विश्व युद्ध के दौरान कई बेहतरीन युद्धक जहाज़ों का निर्माण हो सका. 
19 अक्तूबर 1919 को द आर्मी ट्रॅन्सकॉंटिनेंटल एयर रेस शुरू हुई जो लोंग आइलॅंड, न्यूयॉर्क से सन फ्रॅनसिसको, कॅलिफॉर्निया के बीच दोतरफ़ा उड़ान वाली 2700 मील लंबी रेस थी. इस रेस मे कुल 7 लोग हताहत हो गये और 48 विमानों वाली इस रेस मे सिर्फ़ 33 विमान हीं महाद्वीप के दो चक्कर लगाने मे सफल हो पाए. 
1921 मे युनाइटेड स्टेट्स मे द नॅशनल एयर मीट्स की संस्थापना हुई जो 1924 मे द नॅशनल एयर रेसस के नाम से जानी जाने लगी. 1929 मे द विमन'स एयर डर्बी द नॅशनल एयर रेसस सर्किट का अंग बन गयी. 
द नॅशनल एयर रेसस 1949 तक होते रहे. द क्लीव्लॅंड एयर रेसस एक और महत्वपूर्ण प्रतियोगिता थी.
1934 मे इंग्लेंड से ऑस्ट्रेलिया तक द मॅकरॉबर्टसन एयर रेस आयोजित की गयी जिसे दे हॅविलॅंड कॉमेट प्लेन मे सवार सी. डब्ल्यू. ए. स्कॉट और टॉम कॅंबेल ब्लॅक ने जीता.
