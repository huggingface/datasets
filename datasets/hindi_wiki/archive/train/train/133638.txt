
अल्फ़ा स्कल्प्टोरिस या α स्कल्प्टोरिस, जिसका बायर नामांकन भी यही है, पृथ्वी से आकाश में भास्कर तारामंडल के क्षेत्र में दिखने वाला एक नीला-श्वेत बी-श्रेणी का दानव तारा है। इसका सापेक्ष कांतिमान +4.30 है और यह पृथ्वी पर अपने तारामंडल का सबसे रोशन तारा प्रतीत होता है। यह हमारे सौर मंडल से लगभग 780 प्रकाशवर्ष दूर स्थित है। इसकी तेजस्विता हमारे सूरज से 1,500 गुना है और इसका सतही तापमान 13,600 कैल्विन अनुमानित करा गया है। इसकी त्रिज्या सौर त्रिज्या की सात गुना है जबकि इसका द्रव्यमान सौर द्रव्यमान का पाँच गुना है। यह एक परिवर्ती तारा है।
