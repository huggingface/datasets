डायने लेन एक अमेरिकी फ़िल्म अभिनेत्री हैं, जिनका जन्म और लालन-पालन न्यूयॉर्क सिटी में हुआ। लेन ने पहली बार जॉर्ज रॉय हिल की वर्ष 1979 में आई फ़िल्म ‘अ लिटल रोमैंस ’ में अभिनय किया, जिसमें उन्होंने सर लॉरेंस ऑलिवियर के साथ अभिनय का जौहर दिखाया. जल्द ही उन्हें ‘टाइम ’ पत्रिका के आवरण पृष्ठ पर स्थान दिया गया।
लेन ने तीन दशकों तक फ़िल्मों में काम किया और कई प्रसिद्ध फ़िल्मों में दिखाई पड़ीं, जिनमें वर्ष 2002 की फ़िल्म ‘अनफेथफुल ’ भी शामिल है और इसके लिए उन्हें अकेडमी अवार्ड, गोल्डेन ग्लोब्स अवॉर्ड तथा स्क्रीन ऐक्टर्स गिल्ड अवॉर्ड का नामांकन मिला। लेन को 2003 में आई उनकी फ़िल्म ‘अंडर द टस्कैन सन ’ के लिए भी बेहद लोकप्रियता मिली।
उन्होंने क्रिस्टोफ़र लैम्बर्ट से शादी रचाई और उन्हें एक बेटी एलीनर जैसमिन लैम्बर्ट हुई। एक लंबे अलगाव के बाद इस जोड़ी में वर्ष 1994 में तलाक हो गया और 15 अगस्त 2004 को उन्होंने अभिनेता जॉश ब्रॉलिन से शादी कर ली।
लेन का जन्म न्यूयॉर्क सिटी में हुआ था। उनकी मां कॉलीन फैरिंगटन, एक नाइटक्लब नृत्यांगना तथा प्लेबॉय पत्रिका के बीच के पन्नों पर आने वाली महिला थीं, जिन्हें “कोलीन प्राइस” के नाम से भी जाना जाता है। उनके पिता, बर्टन यूजीन लेन मैनहट्टन नाटक के कोच थे जो जॉन कैसेवेट्स के साथ मिलकर एक अभिनय स्कूल चलाते थे, उन्होंने टैक्सी ड्राइवर के रूप में काम किया तथा बाद में वे ‘सिटी कॉलेज’ में मानविकी पढ़ाने लगे। लेन जब 13 महीनें की थीं तब उनके माता-पिता अलग हो गए। उनकी मां मैक्सिको चली गईं और तलाक लेकर अपनी बेटी के छह वर्ष की उम्र के होने तक उसे अपने अधिकार में रखा। फैरिंगटन के जॉर्जिया जाने पर उनके पिता को उन्हें अपने साथ रखने का अधिकार मिल गया। लेन और उनके पिता न्यूयॉर्क के कई आवासीय होटलों में रहे जिसके दौरान वे उनकी टैक्सी की सवारी किया करतीं थीं।
लेन जब 15 वर्ष की थीं, उन्होंने अपने पिता से अपनी स्वतंत्र होने की घोषणा कर दीं और अभिनेता तथा मित्र क्रिस्टोफर ऐटकिंस के साथ एक हफ्ते के लिए लॉस एंजेल्स भाग गई। आगे चलकर लेन ने टिप्पणी की, “यह लापरवाह व्यवहार था जो बचपन से बहुत ज्यादा आज़ादी मिलने की वजह से पैदा हुआ।” वापस लौटने के बाद वह एक मित्र के परिवार में किराए पर रहने लगी। 1981 में उन्होंने पत्राचार पाठ्यक्रम लेकर हाई स्कूल में दाखिला लिया। हालांकि लेन की मां ने उन्हें अगवा कर लिया और किशोरी लेन को लेकर वे वापस जॉर्जिया चली गईं। लेन और उनके पिता ने अदालत में उनकी मां को चुनौती दी और छह हफ्तों के बाद लेन फिर न्यूयॉर्क लौट आईं. लेन ने 3 सालों तक अपनी मां से बात-चीत नहीं की पर उसके बाद उनके बीच समझौता हो गया।
लेन की नानी, एलीनर स्कॉट ने तीन बार शादी रचाई थी तथा वे अपोस्टॉलिक साम्राज्य की एक पेंटेकोस्टल उपदेशक थीं और लेन अपनी नानी के उपदेशों की नाटकीयता से काफ़ी प्रभावित हुईं. लेन ने अपना व्यावसायिक अभिनय छह साल की उम्र से ही न्यूयॉर्क के ‘ला मामा एक्सपेरिमेंटल थिएटर क्लब’ में काम करना शुरु कर दिया, जहां वे मीडिया के एक निर्माण दिखाई पड़ीं. 12 वर्ष की आयु में उन्होंने जॉसेफ़ पैप के निर्माण ‘द चेरी ऑरचर्ड ’ में मेरिल स्ट्रीप के साथ एक भूमिका निभाई. इस समय लेन ने हंटर कॉलेज हाई स्कूल में एक त्वरित कार्यक्रम में दाखिला लिया और अपने व्यस्त कार्यक्रम के कारण बुरे अंक पाने की वजह से उन्हें चेतावनी दी गई। 13 वर्ष की आयु में उन्होंने अपनी पहली फ़ीचर फ़िल्म ‘अ लिटल रोमेंस ’ में लॉरेंस ऑलिवियर के साथ भूमिका निभाने के लिए ब्रॉडवे निर्मित ‘रनवेज ’ की पेशकश ठुकरा दी। लेन को ऑलिवियर की ओर से खूब तारीफ़ मिली, जिन्होंने उन्हें ‘नई ग्रेस केली’ घोषित किया। उसी समय लेन को ‘टाइम ’ के मुखपृष्ट पर स्थान मिला, जिसने उन्हें हॉलीवुड के “व्हिज़ किड्स” में से एक घोषित किया।
1980 के आरंभिक दशकों में लेन ने सफलता पूर्वक बाल कलाकार से वयस्क भूमिकाओं की ओर पारगमन किया। एस. ई. हिंटन लिखित नवयुवक वयस्क उपन्यासों के एक के बाद एक नाट्य-रूपांतरण वाली फ़िल्म, 1982 में फ्रैंसिस फ़ोर्ड कोपाला रूपांतरित और निर्देशित: ‘द आउटसाइडर ’ तथा 1983 में ‘रम्बल फिश ’ में उनके बेहतरीन अभिनय दिखाई पड़े. दोनों ही फ़िल्मों में कई नवयुवक अभिनेताओं की यादगार भूमिकाएं रहीं, जो अगले दशकों में नामचीन हस्तियां बनीं, जिनमें टॉम क्रूज़, रॉब लॉ, सी. थॉमस हॉवेल, एमिलियो इस्टेवेज, स्वर्गीय पैट्रिक सॉएज़, मिकी रॉर्के, निकोलस केग तथा मैट डिलन. शामिल थे। उन सभी पुरुष अभिनेताओं के बीच लेन की विशिष्टता ने उनके करियर को ऊंचाई दी और पुरुष अभिनेताओं की उस पीढ़ी द्वारा उन्हें मान्यता मिली। एंडी वारहोल ने उन्हें, "हॉलीवुड की नई पीढ़ी की अविवादित मुख्य महिला अभिनेत्री” घोषित किया।
हालांकि दोनों ही फ़िल्में, ‘स्ट्रीट ऑफ द फायर ’ तथा ‘द कॉटन क्लब ’ उन्हें स्टार का दर्ज़ा दिला सकती थी, पर वे दोनों ही व्यावसायिक तथा आलोचनात्मक रूप से असफल रही और इसके फलस्वरूप उनके करियर को झटका लगा। ‘कॉटन क्लब ’ के बाद लेन ने फ़िल्म व्यवसाय से किनारा कर लिया और अपनी मां के साथ जॉर्जिया में रहने लगीं. इस अभिनेत्री के अनुसार, “मैं लंबे समय तक मां के करीब नहीं रही, इसलिए मुझे कई गृहकार्य करने थे। हमें अपने रिश्ते सुधारने थे, क्योंकि मैं अपनी मां को वापस पाना चाहती थी।”
लेन ने फ़िल्म ‘द बिग टाउन ’ तथा ‘लेडी बीवेयर ’ से फ़िल्म व्यवसाय में वापसी की, पर वे 1989 के बाद ही लोकप्रिय हो पाईं जब समीक्षात्मक प्रशंसा प्राप्त टीवी के लघु-धारावाहिक ‘लोनसम डव ’ में विशाल दर्शकों के सम्मुख एक बार फिर अपनी छाप छोड़ी. उन्हें उनकी भूमिका के लिए एमी अवॉर्ड का नामांकन मिला। उन्हें स्वतंत्र फ़िल्म ‘माय न्यू गन ’ की भूमिका के लिए भी जम कर तारीफ़ मिली, जिसने कान फ़िल्म समारोह में धूम मचा दी। उनहोंने सर रिचर्ड एटनबरों की चार्ली चैप्लिन की जीवनी आधारित बड़े बजट की फ़िल्म ‘चैप्लिन ’ में पॉलेट गॉडर्ड का किरदार निभाया। 
लेन को वर्ष 1999 में आई फ़िल्म ‘ए वॉक ऑन द मून ’ में अपनी भूमिका के लिए काफ़ी सराहना मिली, जिसमें उन्होंने विगो मॉर्टेंसन के साथ अभिनय किया था। एक समीक्षक ने लिखा, "किशोरावस्था के बाद के करियर की अनिश्चितता के बाद लेन अब काफ़ी प्रभावशाली लग रही हैं।" फ़िल्म निर्देशक टोनी गोल्ड्विन तथा निर्माना डस्टिन हॉफमैन लेन को गृहणी पर्ल की भूमिका के लिए लेना चाहते थे, हालांकि वे न तो यहूदियों की तरह दिखती थीं न ही बोलती थीं। गोल्ड्विन ने इस अभिनेत्री के बारे में कहा "उसमें यह प्रभावशाली प्रचंड यौनिकता भी है जो किसी भी प्रकार आत्म-चेतन या अवसरवादी नहीं है। मुझे लगा ये सभी चीजें उनके यहूदी दिखने की तुलना में अधिक अहम हैं।" लेन को सर्वश्रेष्ठ अभिनेत्री के लिए इंडिपेंडेट स्प्रिरिट अवॉर्ड का नामांकन प्राप्त हुआ। इस समय वे अभिनेत्री जीन सेबर्ग के बारे में एक फ़िल्म बनाने में दिलचस्पी ले रही थीं, जिसमें उन्हें सेबर्ग की भूमिका निभानी थी।
वर्ष 2002 में लेन ने एक ड्रामा फ़िल्म ‘अनफ़ेथफ़ुल ’ में अभिनय किया, जो ऐड्रियन लाइने द्वारा निर्देशित की गई थी और फ्रांसीसी फ़िल्म ‘द अनफ़ेथफ़ुल वाइफ़ ’ का रूपांतरण थी। लेन ने एक ऐसी गृहणी का किरदार निभाया जो बेवफ़ा होती है और एक रहस्यमय किताब विक्रेता के साथ रंगरलियां मनाती है। फ़िल्म में छह यौन दृश्य थे। इन दृश्यों के लिए लाइने ने अभिनेताओं से बार-बार शॉट लिए थे, खासकर लेन से, जिन्हें उस अवधि के लिए भावनात्मक तथा शारीरिक रूप से काफ़ी फिट दिखना था। ‘अनफ़ेथफ़ुल ’ को अधिकतर मिश्रित से नकारात्मक समीक्षाएं मिली, हालांकि अपनी भूमिका के लिए लेन को काफी सराहना मिली। ‘एंटरटेन्मेंट वीकली ’ के आलोचक ओवन ग्लिबरमैन ने कहा, “अपने करियर के सर्वाधिक आवश्यक अभिनय में, लेन एक खोज़ है। उनके चेहरे पर उभरी कामुकता, रोमांस, पतन और अपराधबोध की भावना फ़िल्म की असली कहानी है।” उन्होंने उस फ़िल्म के बाद ‘अंडर द टस्कैन सन ’ में काम किया जो फ्रांसिस मायेज़ की सर्वाधिक बिकने वाली पुस्तक पर आधारित थी।
वर्ष 2008 में लेन फ़िल्म ‘नाइट इन द रोडेंथे’ फिर से रिचर्ड गेर के साथ दिखीं. गेर तथा लेन की साथ में भूमिका वाली यह तीसरी फिल्म थी। यह फ़िल्म निकोलस स्पार्क्स के इसी नाम के उपन्यास पर आधारित थी। उसी साल लेन ने ‘जम्पर ’ और ‘अनट्रेसेबल’ में भी काम किया। उनकी हालिया फ़िल्म है मिकी रोर्के के साथ ‘किलशॉट ’, जो 2009 में डीवीडी पर प्रदर्शित किए जाने से पहले सीमित थिएटरों में प्रदर्शित हुई थी।
वर्ष 2008 में लेन ने एक ही तरह ही भूमिका पाने पर अपना रोष प्रकट करते हुए कहा, "कुछ ऐसा करना जो उतना सहानुभूतिपूर्ण न हो. मैं एक कुल्टा बनना चाहती हूं और मैं एक हास्य भूमिका करना चाहती हूं. मैंने फ़ैसला कर लिया है, अब और अच्छी औरत नहीं बनूंगी". यदि उन्हें इस तरह की भूमिका न मिलती तो उन्होंने अभिनय छोड़ कर अपने परिवार के साथ और अधिक वक्त गुजारने का भी फ़ैसला कर लिया था। उन्होंने एक साक्षात्कार में कहा, “मैं आधिकारिक तौर पर कुछ भी नहीं कर सकती. मेरे एजेंट मुझे नहीं छोड़ेंगे. मैं आपके और अपने बीच कुछ और नहीं लाना चाहती.”
वर्ष 2009 में घोषणा की गई कि लेन ‘सेक्रेटरियट ’ में भूमिका निभाएंगी, जो 1973 में तीन बार ख़िताब विजेता रेसहॉर्स और उसके मालिक पेनी चेनरी के संबंधों पर आधारित डिज़्नी की एक फ़िल्म है, जिसकी भूमिका लेन निभाएंगी.
न्यूयॉर्क फ़िल्म क्रिटिक सर्कल के 2002 में मतदान से से चार दिन पहले लेन को फ़िल्म सोसाइटी ऑफ़ लिंकन सेंटर द्वारा करियर सम्मान दिया गया। उसके एक दिन पहले लाइने ने इस अभिनेत्री के लिए फोर सीजन्स होटल में एक रात्रिभोज का आयोजन किया। आलोचकों तथा पुरस्कार के मतदाताओं दोनों को आमंत्रित किया गया। उन्होंने 'नैशनल सोसाइटी ऑफ फ़िल्म क्रिटिक्स’ न्यूयॉर्क फ़िल्म क्रिटिक सर्कल अवॉर्ड पर जीत हासिल की और एक गोल्डन ग्लोब तथा सर्वश्रेष्ठ अभिनेत्री के लिए एक अकेडमी अवॉर्ड पर कब्जा जमाया. वर्ष 2003 में उन्हें शोवेस्ट 2003 की ‘फीमेल स्टार ऑफ़ द ईयर’ घोषित किया गया।
लेन को वीएच 1 के 100 महानतम कलाकारों के बीच 79वां स्थान मिला। वर्ष 2005 में AskMen.com's की 99 शीर्ष लोकप्रिय महिलाओं में 45वां, 2006 में 85वां, तथा 2007 में 98वां स्थान प्राप्त हुआ।
1980 के आरंभिक दशकों में लेन के अभिनेता टोमोथी हटन, क्रिस्टोफ़र ऐटकिंस, मैट डिलन तथा बाद में रॉक गायक जॉन बॉन जोवी के साथ प्रेम के किस्से चले. वर्ष 1984 में ‘द कॉटन क्लब ’ के पेरिस में प्रचार के दौरान लेन की अभिनेता क्रिस्टोफ़र लैम्बर्ट से मुलाकात हुई। उनके बीच थोड़े समय के लिए प्रेम प्रसंग चला और जल्द ही टूट गया। वे दोनों दो साल बाद रोम में साथ मिलकर एक फ़िल्म, ‘आफ्टर द रेन ’ बनाने के लिए मिले और दो हफ्तों में ही दोनों फिर साथ रहने लगे। लेन और लैम्बर्ट की सांटा फे, न्यू मैक्सिको में अक्टूबर 1988 में शादी हो गई। उन्हें एक बेटी एलीनर जैसमिन लैम्बर्ट हुई तथा एक लंबे अलगाव के बाद दोनों के बीच वर्ष 1994 में तलाक हो गया। 1995 में ‘जज ड्रेड ’ के निर्माण के दौरान लेन का फ़िल्म निर्देशक डैनी कैनन के साथ प्रेम प्रसंग चलने लगा। 
जुलाई 2003 में लेन की अभिनेता जॉश ब्रॉलिन के साथ मंगनी हो गई तथा 15 अगस्त 2004 को उनकी शादी हुई। उसी साल 20 दिसम्बर को ब्रॉलिन के साथ एक झड़प के बाद उन्होंने पुलिस बुला ली और ब्रॉलिन को घरेलू हिंसा के बुरे आचरण के आरोप में गिरफ्तार कर लिया गया। लेन ने पत्रकारों के आरोपों को ख़ारिज कर दिया, हालांकि उस दंपत्ति के प्रवक्ता ने उस घटना को एक ‘गलतफ़हमी’ बताया। 
लेन कई चैरिटियों में भी शामिल हैं, जिनमें हेफ़र इंटरनैशनल जो दुनिया भर में भूख मिटाने के लिए कार्य करता है, तथा ‘आर्टिस्टस फॉर पीस एंड जस्टिस’, जो हैती के राहत कार्यों में मदद करने वाली हॉलीवुड की एक संस्था है, भी शामिल है। हालांकि, वे चाहती हैं कि मानवीय कार्यों के लिए उनकी चर्चा न हो: “कभी-कभी मैं अपने दिल से देती हूं. कभी-कभी मैं रुपयों से देती हूं, पर मुझे लगता है कि इसके बारे में कुछ ऐसा है, जिसे गुमनाम रहना चाहिए. मैं इसे लेकर गर्व नहीं करना चाहती."
