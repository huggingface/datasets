लंदन में भारतीय उच्चायोग यूनाइटेद किंगडम में भारत का राजनयिक मिशन है। यह बुश हाउस, सिटीबैंक इमारत और ऑस्ट्रेलियाई उच्चायोग के बीच ऑल्ड्विच में इण्डिया हाउस में स्थित है। उसके सामने लंदन सकूल ऑफ़ इकॉनॉमिक्स और किंग्ज़ कॉलेज लंदन हैं। इस इमारत का प्रस्ताव भारतीय उच्चायुक्त सर अतुल चटर्जी ने रखा था और इसकी अभिकल्पना सर हर्बर्ट बेकर ने की थी। इमारत 1930 में तैयार हुई और इसका उद्घाटन उसी वर्ष 8 जुलाई को सम्राट जॉर्ज पंचम ने किया। इमारत की बाहरी दीवारों पर कई अलंकृतियाँ हैं जो भारत के विभिन्न राज्यों को दर्शाती हैं। यहाँ 1991 में जॉन मेजर ने जवाहरलाल नेहरू की अर्धप्रतिमा का भी अनावरण किया था। 1981 से यह एक ग्रेड II लिस्टिड इमारत है।
