केंद्रीय खनन एवं ईंधन अनुसंधान संस्थान धनबाद, झारखण्ड में स्थित है। यह भारत की वैज्ञानिक एवं औद्योगिक अनुसंधान परिषद की एक अंगीभूत प्रयोगशाला है। यह खनन से खपत तक अर्थात सम्पूर्ण कोयला ऊर्जा श्रृंखला को अनुसंधान व विकास से संबंधित निवेश उपलब्ध कराने के लिए समर्पित है।
सीएफआरआई तथा सीएमआरआई के एकीकरण के बाद सीआईएमएफआर का गठन हुआ। राँची, बिलासपुर, नागपुर व रुड़की में इस संस्थान के यूनिट हैं।
केंद्रीय ईंधन अनुसंधान संस्थान की स्थापना सन 1946 में हुई। यह एक अन्तरराष्ट्रीय स्तर पर ख्यातिप्राप्त कोयला अनुसंधान व विकास प्रयोगशाला थी। इसे संसाधन गुणवत्ता मूल्यांकन, कोयला विनिर्माण, कार्बनीकरण, प्रदहन तथा निम्न गुणवत्ता वाले कोयले के गैसीकरण, पर्यावरण प्रबंधन तथा उड़नशील राख के प्रयोग के क्षेत्र में विशेषज्ञता प्राप्त थी। इसके अतिरिक्त इसे कोयला, सिन्थेटिक ईंधन एवं रसायनों पर मौलिक अनुसंधान करने का भी अनुभव प्राप्त था। 
केन्द्रीय खनन अनुसंधान केन्द्र की स्थापना 1956 में हुई थी। 1994 में इसका नाम केन्द्रीय खनन अनुसंधान संस्थान कर दिया गया। यह प्रयोगशाला कोयला एवं खनिज उद्योगों को पूरी सुरक्षा एवं मित्तव्ययिता के साथ लक्ष्यबध्द उत्पादन प्राप्त करने के लिए अनुसंधान व विकास समर्थन, तकनीकी सेवा, प्रौद्योगिकी उत्क्रमण में सहायता, प्रौद्योगिकी अनुकूलन आदि उपलब्ध कराने वाला देश का एक अग्रणी संस्थान था।
इस संस्थान में निम्न विभाग हैं: 
