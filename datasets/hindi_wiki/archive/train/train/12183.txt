स्विस इंटरनेशनल एयरलाइंस एजी स्विट्ज़रलैंड की ध्वजवाहिका वायुसेवा है। यह उत्तरी अमरीका, दक्षिणी अमरीका, अफ़्रीका एवं एशिया में अनुसूचित उड़ानें संचाक्लित करती है। यह कंपनी 2002 में स्विसएयर के दीवालिया हो जाने पर स्थापित हुई थी। स्विसएयर देश की पूर्व ध्वजवाहिका वायुसेवा थी।
स्विस एक जर्मन वायुसेवा लुफ़्थान्सा की सहभागी कंपनी है, जिसका मुख्यालय यूरो एयरपोर्ट बेसल – मलहाउस-फ़्रीबर्ग, निकट बेसल, स्विट्ज़रलैंड में स्थित है, एवं एक कार्यालय क्लोटेन, स्विट्ज़रलैंड में ज़्यूरिख विमानक्षेत्र में भी स्थित है। कंपनी का प्ण्जीकृत कार्यालय बेसल में स्थित है।
यह वायुसेवा IATA कूट LX का प्रयोग करती है, जो इसे स्विस क्षेत्रीय वायुसेवा क्रॉसएयर से विरासत में मिला है। इसका ICAO कूट है SWR और यह भी स्विसएयर से विरासत में मिला है, जिससे अन्तर्राष्ट्रीय वायु परिवहन अधिकार सुरक्षित रखे जा सकें।
