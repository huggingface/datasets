फ्यूजन संगीत, संगीत की दो या दो से अधिक शैलियों को मिलाकर प्राप्त हुया संगीत है। फ्यूजन अंग्रेजी भाषा का शब्द है जिसका अर्थ होता है विलय या मेल, चूँकि इस प्रकार के संगीत का प्रादुर्भाव पश्चिमी देशों में हुआ और वहाँ से यह भारत आया इसीलिए हिन्दी में भी इसे इसके अंग्रेजी नाम अर्थात फ्यूजन से जाना जाता है। फ्यूजन शैली के संगीत की मुख्य विशेषताओं में वादन के समय में इसकी गति और ताल में हुआ बदलाव और कभी कभी लंबे समय तक चलने वाले संगीत के वो छोटे छोटे अंश हैं जिनमे से प्रत्येक की अपनी अपनी गति और ताल होती है। पश्चिम में "फ्यूजन" शब्द को यदि अकेले इस्तेमाल किया जाए तो इसका अर्थ अक्सर जैज़ फ्यूजन होता है। 
