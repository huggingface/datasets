200px

अबु धाबी अन्तर्राष्ट्रीय विमानक्षेत्र  संयुक्त अरब अमीरात काई राजधानी अबु धाबी क एक विमानक्षेत्र है। यात्री संख्या, नये वायुसेवा संचालक एवं अवसंरचना विकास की मद में देखें तो यह विश्व के तीव्रता से बढ़ते हुए विमानक्षेत्रों में से एक है। यह विमानक्षेत्र अरबी दिर्हम 2.2 करोड़ के विस्तार योजना के अधीन है। जनवरी 2012 के आंकड़ों के अनुसार यहां 53 वायुसेवाओं द्वारा विश्व के 49 देशों के 85 गंतव्यों को सेवाएं उपलब्ध करायीऒ जाती है। 
यह विमानक्षेत्र सं.अमीरात का दूसरा सबसे बड़ा विमानक्षेत्र है, जहां से वर्ष 2010 में 1 करोड़ यात्रियों को सेवाएं दी गयीं। यहां तीन प्रयोहनीय यात्री टर्मिनल हैं – टर्मिनल 1, टर्मिनल 2, एवं टर्मिनल 3 जो 9,450 एकड़ के प्रचालन क्षेत्र में विस्तृत हैं। यहां के टर्मिनलों में अधिकांश क्षेत्र पर एत्तिहाद एयरवेज़, जो एमिरेट्स के बाद संयुक्त अरब अमीरात की दूसरी सबसे बड़ी वायुवाहिका सेवा है, का ही वर्चस्व है। 
यहां का नया टर्मिनल 3 जो अरब दिर्हम 1 अरब की ल्गत से बनकर तैयार हुआ है, का विकास मिडफ़ील्ड टर्मिनल की 2014 में खुलने से पूर्व यात्री संख्या को ध्यान में रखते हुए तैयार किया गया है। अधिकांशतः एत्तिहाद एयरवेज़ द्वारा प्रयोगनीय इस टर्मिनल ने विमानक्षेत्र की यात्री क्षमता 70 लाख यात्री प्रतिवर्ष को बढ़ाकर 1.2 करोड़ याट्री प्रतिवर्ष तक पहुंचा दिया है। इसमें 30 नये विमान द्वार भी जोड़े गए हैं, जिनमें से 12 एयरबस 380 के संगत हैं।
