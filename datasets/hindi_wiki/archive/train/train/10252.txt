टॉयलेट: एक प्रेम कथा एक भारतीय हिन्दी फ़िल्म है जिसका निर्देशन श्री नारायण सिंह ने किया है। यह एक हास्य-व्यंग्य फिल्‍म है जो ग्रामीण इलाकों में स्‍वच्‍छता के महत्‍व जैसे गंभीर मुद्दे पर प्रकाश डालती है। फिल्‍म की कहानी प्रधानमंत्री नरेंद्र मोदी के स्‍वच्‍छ भारत अभियान से प्रेरित है। यह फिल्म 11 अगस्त 2017 को सिनेमाघरों में प्रदर्शित हुई।
फ़िल्म का संगीत विक्की प्रसाद, मानस-शिखर और साचेत-परंपरा द्वारा रचित है और गीत सिद्धार्थ-गरिमा द्वारा लिखित हैं।
माइक्रोसॉफ्ट के मालिक बिल गेट्स ने साल 2017 का विश्लेषण करते हुए टॉयलेट: एक प्रेम कथा का जिक्र किया है और फिल्म की तारीफ की है।
इस फिल्म ने पहले दिन भारत में 13.10 करोड़ एकत्रित किए। यह फिल्म अक्षय कुमार की 9 वीं सबसे बड़ी उद्घाटन फिल्म बन गई। फिल्म ने भारत में 132 करोड़ रुपये की कमाई की, और अक्षय कुमार की उच्चतम कमाई वाली फिल्म के रूप में उभरा।
17 सितंबर 2017 को पीएम नरेंद्र मोदी के बर्थडे पर डीडी नेशनल ने टॉयलेट: एक प्रेम कथा टीवी पर दिखाई।
