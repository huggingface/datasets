यॉर्क अंतरीप प्रायद्वीप एक विशाल और दूर-दराज़ प्रायद्वीप है जो ऑस्ट्रेलिया की मुख्यभूमि का उत्तरतम क्षेत्र भी है। यह पृथ्वी के अंतिम पूरी तरह से अपरिवर्तित जंगली क्षेत्रों में से एक है। इसके लगभग आधे क्षेत्रफल पर मवेशी चराए जाते हैं लेकिन बाक़ी का भाग लगभग मानव द्वारा अछूता है। यह एक मैदानी इलाक़ा है जिसपर युकालिप्टस, अन्य वृक्ष, झाड़ और घास विस्तृत है। परिस्थितिक दृष्टि से यह सवाना और उष्णकटिबंधीय वर्षा-वन का मिश्रण है। प्रायद्वीप पर ग़ैर-क्षेत्रीय वनस्पतियों के आ जाने से स्थानीय पौधों को ख़तरा है। प्रशासनिक रूप से यॉर्क अंतरीप प्रायद्वीप क्वीन्सलैण्ड राज्य का भाग है।
