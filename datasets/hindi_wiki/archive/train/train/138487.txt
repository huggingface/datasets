मासाओका शिकी अंतर्राष्ट्रीय हाइकु पुरस्कार, मात्सुयामा में "शिमनामी कैडो 99 इन्टरनेशनल हाइकू कन्वेन्शन" में सितंबर 1999 में आधुनिक जापानी हाइकू के संस्थापक के नाम पर यह घोषणा की गयी। हाइकू एक जापानी काव्य विधा है, जिसका प्रचलन 16 वीं शताब्दी में प्रारम्भ हो गया था। एक जापानी कवि बाशो को हाइकू का जनक माना जाता है। एक शताब्दी पूर्व सन् 1900 ई0 के लगभग जापानी साहित्यकार मासाओका शिकि ने विशिष्ट जापानी छंद “होक्कु” को एक नया नाम हाइकु दिया जिसने लोकप्रियता के बड़े मानकों को प्राप्त किया। यह पुरस्कार जापानी कविता हाइकू को विश्व स्तर पर प्रतिष्ठापित करने और दुनिया का ध्यान आकर्षित करने वाले व्यक्तित्व को दिया जाता है। 
मासाओका शिकी अंतर्राष्ट्रीय हाइकु पुरस्कार उन्हें प्रदान किया जाता है, जो हाइकू की रचनात्मकता की स्थापना के प्रति जागरूकता पैदा करने के उद्देश्य से विकास और राष्ट्रीयता या भाषा की परवाह किए बिना उल्लेखनीय योगदान देता है तथा हाइकू के माध्यम से अपने क्षेत्र में एक मजबूत हित और व्यापक अंतरराष्ट्रीय दृष्टिकोण स्थापित करता है। यह पुरस्कार, विशेष रूप से किसी क्षेत्र तक सीमित नहीं है, यही कारण है कि हाइकू लिखने वाले कवियों, लेखकों, अनुवादकों, निबंधकारों, संपादकों आदि को पुरस्कार चयन में समान स्थान दिया जाता है। 
