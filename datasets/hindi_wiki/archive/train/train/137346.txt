एम॰ अन्नादुरै एक भारतीय वैज्ञानिक और इसरो उपग्रह केंद्र, बैंगलुरू में निदेशक हैं। इससे पूर्व वे भारतीय दूर संवेदी उपग्रह और छोटे उपग्रह प्रणाली केंद्र के कार्यक्रम निदेशक के रूप में कार्यरत थे। उन्होने वर्ष 1982 में इन्होंने इसरो के साफ्टवेयर सैटेलाइट सिम्यूलेटर के डिजाइन और विकास दल के नेता के रूप में ISAC से अपने कॅरियर की शुरुआत की थी और वर्ष 2004 एवं 2008 में उन्होने चन्द्रयान-1 एवं चन्द्रयान-2 के परियोजना निदेशक के रूप में कार्य किया। उन्हें विभिन्न प्रकार से अंतरिक्ष एवं उपग्रह विज्ञान में योगदान के लिए सम्मानित किया गया है। जिनमें नेशनल एयरोनाटिकल पुरस्कार 2008 एवं विवेकानंद मानव उत्कृष्टता पुरस्कार 2014 प्रमुख हैं।

