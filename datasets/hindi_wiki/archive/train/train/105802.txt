 
जाट उत्तरी भारत और पाकिस्तान की एक जाति है। वर्ष 2016 तक, जाट, भारत की कुल जनसंख्या का 0.1 प्रतिशत हैं ।
एन्साइक्लोपीडिया ब्रिटेनिका के अनुसार, 
हिन्दुस्तान टाइम्स के 2012 के आकलन के अनुसार, भारत में जाटों की सम्भावित संख्या 8.25 करोड के लगभग है।
राजस्थान, उत्तर प्रदेश और दिल्ली जैसे राज्यों में जाट जाति अन्य पिछड़ा वर्ग के रूप में वर्गीकृत की गयी हैं।
20वीं सदी और वर्तमान में जाट हरियाणा और पंजाब में राजनैतिक रूप से अग्रणी भूमिका निभा रहे हैं। भारत के छटे प्रधानमंत्री चरण सिंह सहित कुछ जाट नेता ख्यात राजनेताओं के रूप में उभरे।
पाकिस्तान में बड़ी संख्या में जाट मुस्लिम रहते हैं और पाकिस्तानी पंजाब तथा मौटे तौर पर पाकिस्तान में सार्वजनिक जीवन में प्रमुख भूमिका में हैं। इसके अतिरिक्त पाकिस्तान-प्रशासित कश्मीर में भी जाट समुदाय निवास करते हैं।
पाकिस्तान में भी जाट नेता विशिष्ट राजनेता हैं जैसे आसिफ अली ज़रदारी और हिना रब्बानी खर।
भारतीय सेना में बड़ी संख्या में जाट लोग हैं जिसमें जाट रेजिमेंट, सिख रेजिमेंट, राजपूताना राइफल्स और ग्रेनेडियर्स शामिल हैं, जिनमें उन्हें वीरता और बहादुरी के विभिन्न पुरस्कार प्राप्त हुये हैं। जाट लोग पाकिस्तानी सेना में शामिल हैं।
इतिहासकार खुशवन्त सिंह, के अनुसार, जाटों ने कभी भी ब्राह्मणवाद को स्वीकार नहीं किया।
जाट अपने पूर्वजों की पूजा करते हैं जिसे भडेरा बोला जाता है।
यदुवंशज भगवान श्रीकृष्ण को जाट समुदाय अपना पूर्वज मानता है, किंतु किसी इतिहास या किसी ग्रंथ में इनको कृष्णवंशज नहीं बताया गया है, जाटों की उत्पत्ति के बारे में विभिन्न मत हैं परंतु स्वीकृत सिद्धांत के अनुसार जाट मूलतः भारतीय है।
स्रोतों के अनुसार कुछ गाँवों में जाट को क्षत्रिय माना जाता है। मुगलों व अंग्रेजों से युद्ध में संघर्ष के कारण जाट समुदाय बिखर गया व उनकी आर्थिक स्थिति राजपूतों के बराबरी की नहीं रह पायी जिसके कारण जाट जाति को राजपूतों द्वारा क्षत्रिय वर्ण में न माने जाने से दोनों समुदायों में हिंसक घटनायें घटित हुई। उस समय आर्य समाज द्वारा यह दावा किया गया कि जाट भारत-सीथिया मूल के हैं।
जाट लोग विभिन्न गोत्रों में विभक्त हैं जिनमें से कुछ गौत्र एक दूसरे पर अधिव्यापित होती हैं।
