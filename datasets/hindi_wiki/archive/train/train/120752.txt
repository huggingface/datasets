डी॰ पुरंदेश्वरी आन्ध्र प्रदेश से भारतीय राजनीतिज्ञा है। वो 2009 में हुए आमचुनाव में आंध्र प्रदेश के विशाखापट्टनम चुनाव क्षेत्र से 15वीं लोकसभा के लिए सदस्य निर्वाचित हुईं। इससे पहले वो बापतला लोक सभा क्षेत्र का प्रतिनिधित्व करती थीं। पुरंदेश्वरी 7 मार्च 2014 को कांग्रेस छोड़कर भारतीय जनता पार्टी में शामिल हुई।
उन्होंने संसद में विभिन्न अहम बिलों पर चर्चाओं में भाग लिया, उदाहर्णार्थ: घरेलु हिंसा विधेयक, हिन्दू उत्तराधिकार बिल आदि। एशियन एज पत्रिका ने संसद में उनके प्रदर्शन की सराहना करते हुए उन्हें सन 2004-05 का सर्वश्रेष्ठ सांसद चुना।
उन्होंने अपनी शिक्षा चेन्नई के प्रतिष्ठित विद्यालय सक्रेड हार्ट मैट्रिकुलेशन हाइयर सेकेंडरी स्कूल, चर्च पार्क से ग्रहण की। उन्होंने बीए की डिग्री साउथ इंडियन एड्जुकेश्नल ट्रस्ट एंड वुमेन कॉलेज, चेन्नई से हासिल की। उन्होंने रत्नशास्त्र का भी कोर्स किया है। बाद में वो हैदराबाद में जेम एंड ज्वेलरी इंस्टीट्यूट में स्थानान्तरित हो गयीं।
वो पाँच भाषाएँ लिख व पढ़ सकती हैं। इनमे अंग्रेजी, तेलुगु, तमिल, हिन्दी और फ़्रांसिसी शामिल हैं।   
वो आन्ध्र प्रदेश के पूर्व मुख्यमंत्री और तेलुगु देशम पार्टी के संस्थापक एन॰ टी॰ रमाराव की बेटी हैं। उन्होंने दग्गुबती वेंकटेश्वरा राव से विवाह किया है, जो केन्द्र सरकार में पूर्व मंत्री, पूर्व कैबिनेट सदस्य और आन्ध्र प्रदेश विधान सभा के वर्तमान विधायक है। वे प्रकाशम जिले की परचूर विधान सभा क्षेत्र से चुने गए। वह तेलुगु फिल्म अभिनेत्री नंदामुरी बालाकृष्णा और नंदामुरी हरिकृष्णा की बहन हैं।
