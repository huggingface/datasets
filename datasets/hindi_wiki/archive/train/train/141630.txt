श्री कुप्पाहाली सीतारमय्या सुदर्शन राष्ट्रीय स्वयंसेवक संघ के पाँचवें सरसंघचालक थे। मार्च 2009 में श्री मोहन भागवत को छठवाँ सरसंघचालक नियुक्त कर स्वेच्छा से पदमुक्त हो गये। 15 सितम्बर 2012 को अपने जन्मस्थान रायपुर में 81 वर्ष की अवस्था में इनका निधन हो गया।
श्री के एस सुदर्शन का जन्म रायपुर में एक कन्नड़ भाषी परिवार में हुआ था। उन्होने जबलपुर के राजकीय इंजीनियरी महाविद्यालय से दूरसंचार प्रौद्योगिकी में स्नातक की उपाधि अर्जित की। 16 जनवरी 2009 को मेरठ के शोभित विश्वविद्यालय ने उनको 'डॉक्टर ऑफ आर्ट्स' की मानद उपाधि से विभूषित किया।
