हैचबैक मोटरगाड़ी किसी भी कार के बाहरी ढाँचे के निर्माण की एक लोकप्रिय शैली है। इस शैली की गाड़ियों में सामान्यतः पाँच दरवाजे होते है। दो दरवाजे चालक की तरफ़ एवं दो दरवाजे यात्रियों की बगल में होते हैं। पाँचवाँ दरवाजा गाड़ी के पृष्ठ भाग में होता है। सेडान शैली की गाड़ियों के विपरीत इस प्रकार की गाड़ियों में सामान रखने के लिये अलग से स्थान नहीं होता। हैचबैक गाड़ियों में बैठने के लिये दो कतारों में जगह होती है। पिछली कतार को मोड़ कर समान रखने के लिये उपयोग में लिया जा सकता है। 
भारत में अधिकतम लोकप्रिय मोटरगाडियाँ हैचबैक शैली की हैं जैसे मारुति 800, ऑल्टो, वैगन-आर, स्विफ्ट्, ह्युंडई सेन्ट्रो, टाटा इंडिका। इस प्रकार की कारें छोटे परिवारों के लिये उपयुक्त मानी जाती हैं।
मारुति ऑल्टो मोटरगाड़ी
सुजुकी स्विफ्ट् मोटरगाड़ी
वैगन-आर मोटरगाड़ी
ह्युंडई सेन्ट्रो मोटरगाड़ी
