दीया मिर्ज़ा भारतीय सिनेमा की एक प्रमुख अभिनेत्री हैं। वह मिस एशिया पैसिफिक भी रह चुकी हैं। उनका जन्म 9 दिसम्बर 1981 को हैदराबाद, आंध्र प्रदेश, भारत में हुआ। उन्होंने 2 दिसम्बर सन् 2000 को मनीला, फिलीपींस में “मिस इंडीआ एशीआ पैसिफिक” जीता। इसी पुरस्कार समारोह में उन्होंने दो और पुरस्कार भी जीते, “मिस बिऊटीफुल स्माइल” एवं “द सोनी विऊअरज़ चोइस अवार्ड”।
उनके पिता फ्रेंक हेंडरिक एक जर्मन इंटीरीयर डिज़ाइनर है। उनकी माँ दीपा मिर्ज़ा बंगाली हैं। जब दीया मिर्ज़ा 6 साल की थी तब उनके माता-पिता अलग हो गए। 9 साल की उम्र में उनके पिता का देहांत हो गया। उनकी माँ ने अहमद मिर्ज़ा से शादी कर ली। अहमद मिर्ज़ा का उपनाम दीया ने अपने नाम के साथ जोड़ लिया। अहमद मिर्ज़ा की सन् 2004 में मृत्यु हो गयी। दीया मिर्ज़ा ने अक्टूबर 2014 में अपने प्रेमी साहिल संघा से आर्य समाज तौर-तरीके से शादी की।
उन्होनें अपने फ़िल्मी करियर की शुरुआत रहना है तेरे दिल में से की थी। इसमें उन्होनें माधवन के साथ काम किया था। हालांकि ये फिल्म बॉक्स ऑफिस पर सफल नहीं हुई पर इस फिल्म का संगीत सफल रहा। इसके बाद उन्होने दीवानापन और तुमको न भूल पाएँगे में काम किया।
2005 में दीया मिर्ज़ा ने विधु विनोद चोपड़ा की फिल्म परिणिता में काम किया। 2006 में उन्होनें एक बार फिर विधु विनोद चोपड़ा की संजय दत्त के साथ लगे रहो मुन्ना भाई फिल्म में काम किया। उन्होनें सोनू निगम की म्यूजिक वीडियो "कज़रा मुहब्बत वाला" में भी काम किया। इसके बाद उनकी दस कहानियाँ, फाइट क्लब, अलग, हनीमून ट्रैवल्स प्राइवेट लिमिटेड और कैश जैसी असफल फिल्में आई।
