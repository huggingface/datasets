काऊबॉय स्टेडियम
संयुक्त राज्य अमेरिका में आर्लिंग्टन की स्थिति
आर्लिंग्टन, संयुक्त राज्य अमेरिका के टॅक्सस राज्य की टारण्ट काउण्टी में स्थित एक नगर है। यह डालास-फोर्ट वर्थ-आर्लिंग्टन महानगर क्षेत्र के भीतर आता है। डॉ॰ रॉबर्ट क्लक इस नगर के महापौर हैं। आर्लिंग्टन, टेक्सास राज्य में सातवां और संरा अमेरिका में पचासवां सबसे बड़ा नगर है।
टॅक्सस विश्वविद्यालय, आर्लिंग्टन में स्थित है। इसके अतिरिक्त टारण्ट काउण्टी महाविद्यालय का दक्षिणपूर्वी कैम्पस और आर्लिंग्टन बैप्टिस्ट महाविद्यालय यहाँ स्थित हैं। फ़िनक्स विश्वविद्यालय भी आर्लिंग्टन से होकर जाने वाले इण्टरस्टेट 20 पर स्थित है।
आर्लिंग्टन का टॅक्सस विश्वविद्यालय, टॅक्सस विश्वविद्यालय व्यस्था का तीसरा सबसे बड़ा संस्थान है। इस समय विश्वविद्यालय में 2007 की शरद ऋतु तक 24,888 विद्यार्थी नामांकित हैं और यह आर्लिंग्टन की एक मूल्यवान सम्पत्ति है जो इसकी स्थानीय अर्थव्यस्था के लिए बहुत महत्वपूर्ण है।
आर्लिंग्टन, टॅक्सस रेंजर्स बेसबॉल टीम और डालास काउबॉयस का गृह-नगर है। काऊबॉयस का नया स्टेडियम 2011 में सूपर बाउल XLV की मेज़बानी करेगा।
आर्लिंग्टन नगरपालिका हवाई अड्डा, आर्लिंग्टन में स्थित है। 
आर्लिंग्टन, संरा अमेरिका का सबसे बड़ा नगर हैं जहाँ पर कोई विस्तृत सार्वजनिक परिवहन सेवा उपलब्ध नहीं है। मतदाताओं ने तीन बार स्थाई रूट की बस ट्रांज़िट प्रणाली अस्वीकार कर दिया है। लेकिन आर्लिंग्टन में चार ट्रांज़िट प्रणालियां है जो विभिन्न जनसांख्यिकीय समूहों को सेवाएं प्रदान करतीं हैइं। हान्डिट्रान वरिष्ठ नागरिकों और विकलांगों के लिए है। आर्लिंग्टन के होटल अपने यहाँ आने वाले अतिथियों के लिए चलाई जाने वाली बसों के किराए का भुगतान करते हैं। आर्लिंग्टन का टेक्सास विश्वविद्यालय अपने छात्रों के लिए शटल सेवा प्रदान करता है।
आर्लिंग्टन और जर्मनी का बाड कोनिग्शोफ़न नगर 1952 से भगिनी नगर हैं।


लॉस एंजेलिस
ह्युस्टन
