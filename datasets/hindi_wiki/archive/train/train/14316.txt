एलन हेनबर्ग एक अमेरिकी पटकथा लेखक, टेलीविजन लेखक और निर्माता, और कॉमिक बुक लेखक हैं। वह द नेकड ट्रुथ, पार्टी ऑफ फाइव, सेक्स एंड द सिटी, गिलमोर गर्ल्स, द ओ॰सी॰, ग्रेज़ एनाटॉमी, लुकिंग और स्कैंडल जैसी टेलीविज़न शृंखलाओं के लेखक तथा निर्माता रहे हैं। इसके अतिरिक्त, उन्होंने मार्वल कॉमिक्स के लिए सह-निर्माता / कलाकार जिम चेंग के साथ यंग अवेंजर्स और इसके अनुक्रम, अवेंजर्स: द चिल्ड्रन क्रूसेड को बनाया और लिखा है। डीसी कॉमिक्स के लिए भी हेनबर्ग ने जैफ जॉन्स के साथ मिलकर जेएलए: क्राइसिस ऑफ़ कोन्सिएंस का सह-लेखन किया, और कलाकार टेरी और राहेल डोडसन के साथ वंडर वूमन के चरित्र का पुनर्निर्माण किया। उन्होंने 2017 की फ़िल्म वंडर वूमन की कहानी भी लिखी।
