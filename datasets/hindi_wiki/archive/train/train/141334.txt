मीरा सान्याल एक भारतीय इन्वेस्टमेंट बैंकर और राजनीतिज्ञ हैं। वे एबीएन एमरो बैंक की मुख्य कार्यकारी अधिकारी रह चुकी हैं,जिन्होंने निर्दलीय प्रत्याशी के रूप में वर्ष 2009 में साउथ मुंबई सीट से लोकसभा चुनाव लड़ने का फैसला किया। वे लंबे समय से सामुदायिक विकास कार्यक्रमों और नीतिगत सुधारों से जुड़ी रही हैं।वर्तमान में वे एक राजनीतिज्ञ के रूप में आम आदमी पार्टी से जुड़ी हुई हैं तथा 2014 के लोकसभा चुनाव की प्रत्याशी हैं।
मीरा का जन्म कोच्चि में हुआ। उनकी प्रारंभिक शिक्षा कैथेड्रल और जॉन कोनन स्कूल मुंबई, लोरेटो कॉन्वेंट, दिल्ली और किले कॉन्वेंट स्कूल, मुंबई से हुई तथा इनसीड, फ्रांस से उन्होने एमबीए की शिक्षा ग्रहण की। साथ ही वे हार्वर्ड बिजनेस स्कूल से 2006 में उन्नत प्रबंधन कार्यक्रम के लिए चयनित हुई। वे चार्टर्ड इंस्टीट्यूट ऑफ बैंकर्स से फ़ेलो और सिडेनहैम कॉलेज, मुंबई से वाणिज्य विषय के साथ स्नातक हैं।
मीरा सान्याल भारतीय नौसेना के इतिहास में वीरता पुरस्कार पाने वाले तथा कई प्रकाशनों के लेखक और संघ लोक सेवा आयोग के एक सदस्य एडमिरल स्वर्गीय गुलाब मोहनलाल हीरानंदानी और बानो हीरानंदानी की बेटी है। उनका विवाह ए एम पी रिटेल सर्विसेज के निदेशक आशीष जे सान्याल से हुआ। वे डॉ माणिक हीरानन्दानी की बहन हैं। 
