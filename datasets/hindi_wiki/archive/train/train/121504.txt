धर्मेन्द्र सिंह कोली दिल्ली से भारतीय राजनीतिज्ञ हैं। वो आम आदमी पार्टी के सदस्य हैं और दिसम्बर 2013 में दिल्ली विधानसभा के लिए सीमापुरी निर्वाचन क्षेत्र से निर्वाचित हुये।
कोली ने दसवीं कक्षा अखिल भारतीय माध्यमिक विद्यालय परीक्षा से 2005 में की।
वर्ष 2005 से 2013 तक कोली, अरविंद केजरीवाल और मनीष सिसोदिया द्वारा स्थापित परिवर्तन नामक संस्था में सामाजिक कार्यकर्ता व अपनी बहन संतोष कोली के सहायक रहे। संतोष कोली आम आदमी पार्टी की सदस्या थी। वो दिल्ली से सूचना का अधिकार अधिनियम एवं सामाजिक कार्यकर्ता थी। दिसम्बर 2013 के दिल्ली विधान सभा चुनाओं के लिए वो आप की सीमापुरी विधानसभा सीट से दावेदार थी। उन्हें चुनावों से पूर्व जून 2013 में दिल्ली से सटे कौशांबी में एक तेज रफ्तार कार ने टक्कर मार दी थी। संतोष कोली के निधन के बाद अगस्त 2013 में धर्मेन्द्र को सीमापुरी से आप उम्मीदवार नियुक्त किया गया। उन्होंने इस सीट पर भारतीय राष्ट्रीय कांग्रेस के वीर सिंह धींगन को हराया। यह अनुसुचित जाति और जनजाति के लिए आरक्षित सीट है जहाँ 2013 तक हमेशा कांग्रेस उम्मीदवार विजेता रहा है।
कोली अविवाहित हैं और सुन्दर नगरी, दिल्ली के पुनर्वास कॉलोनी में अपने परिवार के साथ रहते हैं यह कॉलोनी सीमापुरी निर्वाचन क्षेत्र के अन्तर्गत आता है। उनके एक बड़ी बहन है जिनका नाम उषा है।
