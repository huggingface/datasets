
आयोटा ओरायोनिस या ι ओरायोनिस, जो हत्स्य भी कहलाता है, कालपुरुष तारामंडल के ऍनजीसी 1980 नामक खुले तारागुच्छ में स्थित एएक बहु तारा मंडल है। यह उस तारामंडल का आठवाँ सबसे रोशन सदस्य है और +2.77 का सापेक्ष कांतिमान रखता है। अनुमानित है कि यह हमारे सूरज से लगभग 2,300 प्रकाशवर्ष दूर स्थित है।
बिना दूरबीन से देखने पर यह एक तारा प्रतीत होता है लेकिन सक्षम दूरबीन से इसमें तीन अलग तारे दिखते हैं, जिन्हें आयोटा ओरायोनिस ए, आयोटा ओरायोनिस बी और आयोटा ओरायोनिस सी नामांकित करा गया है। और अधिक शक्तिशाली दूरबीन से देखने पर ज्ञात होता है कि आयोटा ओरायोनिस ए स्वयं एक द्वितारा है, और इसके दो तारों को आयोटा ओरायोनिस एए तथा आयोटा ओरायोनिस एबी नामांकित करा गया है।
