क्लाज़ इब्नेर, ऑस्ट्रिया के एक प्रख्यात लेखक, निबंधकार, कवि, तथा अनुवादक हैं। वियना मे पले-बढ़े क्लाज़ ने छोटी आयु से ही लिखना शुरू कर दिया था। प्रमुख पत्रिकायों मे उनकी कहानियाँ सन् 1980 से ही प्रकाशित होनी शुरू हो गई थीं। सन् 1980 से क्लाज़ निबंध एवं सॉफ्टवेयर पर पुस्तकें लिख रहे हैं। इनकी रचनायें मुख्यत: जर्मन और कटालान भाषा मे लिखित हैं। आपने फ्रांसीसी एवं कटालान साहित्य को जर्मन भाषा में अनुवाद भी किया है। वे कई ऑस्ट्रियाई लेखक संगठनों के सदस्य है, जिसमे ग्रेज़र ऑटोरिनेन ऑटोरेंवरसामलुंग प्रमुख है।आपके निबंध मुख्यत: कटालान विषयों एवं यहूदी संस्कृति पर आधारित हैं। आपका पहला लघु-कथाओं का संग्रह सन् 2007 मे प्रकाशित हुआ था। सन् 2008 मे आपने अपनी पुस्तक होमीनाइड का प्रकाशन किया। क्लाज़ कई साहित्यिक पुरस्कारो से सम्मानित किये जा चुके हैं। इनमे युवा पुरस्कार अर्स्टर ऑस्टेरीशिस्षर जुगेंड्प्रीस  प्रमुख है। ऑस्ट्रिया के विख्यात टिप्पनीकार वूल्फ़गैंग रैट्ज़, ने इब्नेर के लेखन की प्रशंसा की है। क्लाज़ इब्नेर अपने परिवार के साथ वियना में रहते हैं।
क्लाज़ इब्नेर का जन्म 8 अगस्त 1964 को वियना में हुआ था। इब्नेर की माता इंगेबॉर्ग, एक केश-सज्जक थीं जबकि उनके पिता वाल्टर 1970 के दशक से घरेलु मनोरंजन उपकरणों के विक्रेता थे। उनकी बहन का जन्म 1969 मे हुआ तत्पश्चात उनका परिवार पलायन कर गया। इब्नेर की शिक्षा माध्यमिक विद्यालय मे आठ वर्ष तक चली। उन्होने इस दौरान अपनी पहली रचना लिखी। बारह वर्ष की उर्म मे उन्होने अपना पहला रंगमंचीय नाटक लिखा तथा अपने मित्रो के साथ इसके मंचन के लिए अपने विधालय में इसकी तैयारी भी की हालाँकि इसको कभी भी मंच पर प्रस्तुत नही किया जा सका।
1982 में अपनी एक महीने की फ्रांस यात्रा के पश्चात इब्नेर ने, वियना के विश्वविद्यालय मे रोमांस भाषा, जर्मन भाषा-शास्त्र तथा अनुवाद का अध्ययन शुरु किया। इसी दौरान उन्होने कई साहित्यिक संस्थायों और वियना की साहित्यिक पत्रिकायों के लिए लेखन किया। 1988 तथा 1989 मे स्नातक की शिक्षा के पश्चात उन्होने अपना ध्यान, एक अनुवादक, विदेशी भाषायों के अध्यापक एवं एक सूचना प्रौद्योगिकी परियोजना जैसे व्यवसायों पर केन्दित किया। 1990 में इब्नेर ने कंप्यूटर सॉफ़्टवेयर तथा नेटवर्किंग जैसे विषयों पर कई लेख और पुस्तकों को लिखा। हालाँकि इनकी अधिकतर पुस्तकें जर्मन भाषा में थीं पर उन्होने कई लेख अंग्रेजी में भी लिखे। 1999 मे वो छः सप्ताह तक उत्तरी केरोलिना में रहे और इस दौरान उन्होने पी.सी.सर्वर से संबंधित एक अंग्रेज़ी पुस्तक का सह-लेखन किया।
2001 मे वियना के अनुप्रयोग विज्ञान विश्वविद्यालय में यूरोपीय अर्थशास्त्र का अध्ययन करते हुए उन्होने यूरोप में इस्लाम पर एक लेख लिखा जो कि 2001 में जर्मनी में प्रकाशित हुआ। उन्होने मुस्लिम सभ्यता से जुड़ी कई कहानियाँ भी लिखी जैसे कि “स्नैपशॉट” तथा “उड़ान-622” आदि।
स्कूली शिक्षा के बाद एब्नेर ने कई छोटे छंद, कविताएं तथा रेडियो के नाटक लिखे। उनकी रचनाएं कई साहित्यिक एवं सांस्कृतिक पत्रिकायों मे छपीं जैसे कि स्टर्ज़ जो कि स्टायरिया, ऑस्ट्रिया की एक प्रसिद्ध साहित्यिक पत्रिका है, तथा लेसेज़िरकेल जो की एक वियना के दैनिक समाचारपत्र वियनेर ज़ीतुंग के स्वामित्व के आधीन थी। 1987 मे उनके पहले बेटे के जन्म के साथ ही उनके कार्य मे हुई वृद्धि के परिणाम्स्वरूप उनके लेखन मे थोड़ा अंतराल आया। 1990 के दशक मे उन्होने अपना ध्यान अपने उपन्यास Feuers Geraun पर केंद्रित रखा। इस उपन्यास के दो शुरुआती संस्करण ऑस्ट्रियाई पत्रिका दाइ राम्पे में छपे थे, 1994 में तथा 1997 में । यह अध्याय यहूदी तथा बाइबल संस्कृति पर आधारित है। एब्नेर के जालस्थल पर 2004 तक सिर्फ 6 प्रकाशनों की उल्लेख है जबकि 2005 से 2008 के बीच 17 प्रकाशन का उल्लेख किया गया है।
एब्नेर ने साथ ही साथ कथात्मक अभिव्यक्ति, निबंध तथा कहानियाँ भी लिखी हैं। उनकी कविताएं जर्मन तथा कटालान भाषा मे लिखित है। ऑस्ट्रियाई सरकार की सहायता से एब्नेर 2007 मे अंडोरा गये, जहां उन्होने पायरेनीज़ के देशों पर निबंध रचना की। उन्होने कटालान लेखक जोसफ नवारो सैंटेयूलेलिया के कटालान उपन्यास ले’अब्सेंट का जर्मन मे अनुवाद भी किया, जो ने लिखा है। इब्नेर के साहित्यिक निबंध जो कटालान साहित्य जैसे की बारसीलोना तथा अंडोरा पर हे, पत्रिका Literatur und Kritik तथा Zitig मे प्रकाशित हुए। उनकी पहली छोटी कहानियाँ Lose 2007 मे प्रकाशित हुई। उनकी 45 कहानियाँ मे से 22 कहानियाँ अखबार तथा साहित्यिक पत्रिका मे प्रकाशित हो चुकी हैं। 2008 मे एब्नेर की 2 कथात्मक अभिव्यक्ति की किताबें प्रकाशित हुईं जिसमे एक छोटा उपन्यास होमीनाइड था।
इब्नेर की छोटी कहानियाँ कई विषयो का संग्रह है। जुलिया रफेल ने अपनी टिपणी मे कहा है की ये कहानियाँ सामाजिक समस्यओ पर है, तथा सही है। 

