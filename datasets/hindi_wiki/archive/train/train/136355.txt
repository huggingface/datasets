2007 अमरीकी ओपन टेनिस प्रतियोगिता का आयोजन अभी न्यूयॉर्क शहर में बिली जीन किंग नेशनल टेनिस सेंटर में हुआ। 
पुरुष एकल में पिछले तीन बार के विजेता स्विट्ज़रलैंड के रॉजर फ़ेडरर का मुक़ाबला सर्बिया के नोवाक जोकोविच से हुआ। फ़ेडरर ने इस मुकाबले में 7-6, 7-6, 6-4 से विजय प्राप्त कर चौथी बार यह खिताब जीत लिया। साथ ही उन्होंने 12वाँ ग्रैंड स्लैम जीतकर रॉय इमरसन के 12 ग्रैंड स्लैम जीतने के रिकार्ड की बराबरी भी कर ली। अब केवल पीट सेमप्रास ही उनसे आगे हैं जिन्होंने 14 ग्रैंड स्लैम खिताब जीते हैं। 
विश्व की शीर्ष वरीयता प्राप्त खिलाड़ी बेल्ज़ियम की जस्टिन हेनिन ने यह ख़िताब रूस की स्वेतलाना कुज़नेतसोवा को 6-1, 6-4 से हराकर जीत लिया। 
