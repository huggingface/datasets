सेंट स्टीफ़न कॉलेज दिल्ली विश्वविद्यालय के अधीनस्थ दिल्ली में स्थित एक कॉलेज है। यह भारत के प्रसिद्ध शैक्षिक संस्थानों में से एक है, जहां कला एवं विज्ञान की उपाधियां दी जाती हैं। इस कॉलेज के कई पुराछात्र काफ़ी प्रसिद्द रहे हैं और कॉलेज के छात्रों को स्टेफेनियन कहा जाता है।
इस कॉलेज का इतिहास बहुत पुराना है। सेंट स्टीफेंस स्कूल के रूप में 1854 से मौजूद शिक्षण संस्थान को 1 फरवरी 1881 को कैम्ब्रिज मिशन द्वारा कॉलेज का दर्जा मिला और सैमुअल स्कॉट आलनट इसके संस्थापक प्रधानाचार्य बने। कॉलेज के कुछ उल्लेखनीय प्रधानाचार्यों में सी॰ एफ़॰ एंड्रयूज का नाम महत्वपूर्ण है।वर्ष 1922 में दिल्ली विश्वविद्यालय की स्थापना के बाद यह कॉलेज भी दिल्ली विश्वविद्यालय से संबद्ध हो गया।
