दीघा-सोनपुर रेल-सह-सड़क पुल अथवा जे पी सेतु, गंगा पर बना पुल है जो पटना और सोनपुर को जोड़ता है। इसकी लम्बाई 4,556 मीटर है। दीघा-गाँधी मैदान सड़क से दीघा सड़क सेतु की दूरी 1.7 किलोमीटर है। दीघा सह सम्पर्क पथ छह लेन का है। दीघा सड़क सेतु के 2.56 कि॰मी॰ लम्बे सोनपुर एप्रोच के लिए जमीन मालिकों की आपसी सहमति से उनकी जमीन का 99 साल के लिए अनवरत लीज/ परपीचुअल लीज रजिस्टर्ड एग्रीमेण्ट कर सरकार ने उन्हें जमीन की कीमत का चौगुनी मुआवजा देकर एग्रीमेण्ट किया है। सोनपुर एप्रोच के 600 मीटर दूरी में एलिवेटेड स्ट्रक्चर है। 2.56 कि॰मी॰ सोनपुर एप्रोच में सारण जिला के गंगाजल, चौसिया, भरपुरा और सुलतानपुर गाँव की जमीन है। जेपी सेतु को नेशनल हाइवे-19 से हाजीपुर-छपरा फोर लेन सड़क से जोड़ा जायेगा। एम्स दीघा एलिवेटेड रोड, गंगा पाथ वे और जेपी सेतु - गांधी सेतु से मिलकर यह एक ऐसा थ्रू वे बनाएगा, जिससे सोनपुर की तरफ से आसानी से पश्चिमी पटना, फुलवारीशरीफ और एम्स पटना पहुंच जायेगा। इसके बन जाने से दीदारगंज, पटना सिटी, गुलजारबाग, व गायघाट जैसे सुदुर पूर्वी क्षेत्र के व्यक्ति को दीघा, दानापुर, खगौल, फुलवारीशरीफ, एम्स व जानीपुर जैसे सुदुर पश्चिमी क्षेत्रों में जाने-आने के लिए गांधी मैदान या पटना जंक्शन आने-जाने और शहर की मुख्य ट्रैफिक व्यवस्था पर दबाव बढ़ाने की जरूरत नहीं पड़ेगी। 
दीघा-सोनपुर ब्रिज परियोजना को इरकॉन इंटरनेशनल लिमिटेड द्वारा निष्पादित किया गया था और पुल ₹ 1,570 करोड़ पर पूरा हुआ था। पाटलिपुत्र जंक्शन से सोनपुर रेलवे स्टेशन की दूरी 14.33 किलोमीटर है। पटना-सोनपुर-हाजीपुर अनुभाग पर विद्युतीकरण कार्य जुलाई 2016 तक पूरा हो गया था। पुल पर रेलवे पटरियों की दोहरीकारण मई 2018 में शुरू हुई थी, और 156.0 9 करोड़ रुपये की अनुमानित लागत पर किया जा रहा है और दिसंबर 2019 तक पूरा हो जाएगा।
वैशाली, आरा और बेगूसराय के बाद सारण चौथा जिला है, जिससे पटना, पुल के माध्यम से सीधा जुड़ा है। आरा कोईलवर पुल, बेगूसराय राजेन्द्र सेतु और उसके बाद वैशाली से पटना महात्मा गाँधी सेतु के माध्यम से जुड़ा है। चौथी दफा पटना सोनपुर दीघा सड़क पुल के माध्यम से सारण से भी जुड़ गया है। उत्तर बिहार से पटना आने के लिए, हाजीपुर राष्ट्रीय राजमार्ग संख्या - 98 से बाबा हरिहरनाथ मंदिर मार्ग से गंगा पुल पर चढ़ने का रास्ता होगा। हाजीपुर की ओर से सम्पर्क पथ की अधिकतम चौड़ाई पाँच मीटर है। उत्तर बिहार की ओर से पटना आने वाली गाड़ियाँ दीघा थाने के सामने अशोक राजपथ पर उतरेंगी। इसी तरह पटना की ओर से हाजीपुर और छपरा जाने वाली गाड़ियाँ, पहलेजा होते गोविंदचक गाँव के पास राष्ट्रीय राजमार्ग संख्या - 19 पहुँचेंगी। पहलेजा रोड 12 मीटर चौड़ी है। हरिहरनाथ से राष्ट्रीय राजमार्ग संख्या - 19 में जुड़ने के लिए सम्पर्क पथ का विस्तार होगा। सम्पर्क पथ को छपरा - हाजीपुर के बीच बनने वाले फोर लेन से जोड़ा जाएगा। हरिहरनाथ से छपरा - हाजीपुर राष्ट्रीय राजमार्ग संख्या - 19 फोर लेन से जुड़ने के लिए 2019 तक साढ़े पाँच किलोमीटर नयी सड़क बनेगी। फोर लेन से सड़क को जोड़ने के लिए एक आर॰ ओ॰ बी॰ का निर्माण होगा। फिलहाल दीघा - सोनपुर पुल के चालू होने पर हरिहरनाथ तक पहले चरण में सड़क तैयार कर कनेक्टिविटी दी जा रही है। इसे पथ प्रमण्डल छपरा सड़क में मिलाया जा रहा है। सोनपुर सह सम्पर्क पथ के लिए उच्च मार्ग में 17 पाट है।
22 दिसंबर 1996 को पूर्व प्रधान मंत्री ऍच॰ डी॰ देवगौड़ा ने सोनपुर में गंगा के ऊपर रेलवे पुल के निर्माण के लिए नींव का पत्थर रखा था। राम विलास पासवान उस समय रेल मंत्री थे, लेकिन पुल पर काम 2003 में शुरू हुआ जब नीतीश कुमार रेल मंत्री थे। वर्ष 2003 में इस रेल सह सड़क पुल का निर्माण कार्य शुरू हुआ था। इसके 13 वर्ष बाद तीन फरवरी 2016 से इस पर ट्रेन परिचालन शुरू किया गया। 600 करोड़ रुपये की अनुमानित लागत से बनने वाला यह परियोजना विलम्ब होने के कारण 3,000 करोड़ रुपये तक पहुँच गया। प्रधानमंत्री नरेंद्र मोदी ने दीघा-सोनपुर रेल सह सड़क सेतु को राष्ट्र को समर्पित किया। दीघा - सोनपुर पुल का सम्पर्क पथ जून 2017 तक चालू होंगे।
एक नया रेलवे स्टेशन दीघा ब्रिज हॉल्ट का निर्माण दातापुर बैंकपुर रोड के पास पाटलिपुत्र जंक्शन से 3 किमी उत्तर में हुआ और 25 नवंबर, 2017 को यात्रियों के लिए खोला गया। यह कम से कम 1 घंटे में गांधी मैदान जाने वाली रेल यात्रियों के लिए समय बचाता है। दीघासेतु पर ऑटो का परिचालन शुरू हो गया है। दीघा थाना से पुल पार पहलेजा के लिए 30 रुपए खर्च करना है। जिनको सोनपुर, हाजीपुर जाना होगा उनके 40 रुपए खर्च करना पड़ेगा। पटना जंक्शन से सोनपुर के लिए दीघा पुल होकर यदि सिंगल जाते है तो 60 रुपए भाड़ा खर्च करना पड़ेगा। रिजर्व ऑटो लेंगे तो भाड़ा 400 रुपए भाड़ा लगेगा। पटना जंक्शन से गांधी मैदान का किराया 8 रुपए है। गांधी मैदान से दीघा थाना का किराया 12 रुपए है। दीघा थाना से सोनपुर जाने के लिए 40 रुपए खर्च करना होगा।
Digha pahleja bridge
JP setu
Panoramic view of Digha Sonpur bridge
दीघा-सोनपुर सेतु
जेपी सेतु के निर्माणाधीन दृश्य
जेपी सेतु पर पहुंचने के विकल्प:गांधी मैदान से बांसघाट, राजापुर पुल कुर्जी, दीघा बेली रोड से आशियाना-दीघा रोड,आशियाना-दीघा रोड में घुड़दौड रोड होते हुए पोलसन फैक्टरी दीघा बोरिंग रोड, पाटलिपुत्रा, कुर्जी होते हुए दीघा।2018 मार्च तक एलिवेटेड रोड का निर्माण
