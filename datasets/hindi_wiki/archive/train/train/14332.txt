इस अनुच्छेद को विकिपीडिया लेख Recession के इस संस्करण से अनूदित किया गया है।
एक निरंतर अवधि के दौरान सामान्य आर्थिक गतिविधि में कमी आने या व्यापार चक्र में संकुचन को अर्थशास्त्र में व्यापारिक मंदी कहा जाता है। मंदी के दौरान कई व्यापक-आर्थिक संकेतक समान रूप से परिवर्तित होते हैं। सकल घरेलू उत्पाद द्वारा मापा जाने वाला उत्पादन, रोजगार, निवेश, क्षमता उपयोग, घरेलू आय और व्यवसायिक लाभ, इन सभी में मंदी के दौरान घटोत्तरी होती है। 
सरकारें आमतौर पर मंदी का सामना विस्तारी व्यापक-आर्थिक नीतियों को अपना कर करती हैं, जैसे कि धन आपूर्ति में वृद्धि, सरकारी खर्च में बढोत्तरी और कर में घटोत्तरी. 
अफ्रीका · उत्तर अमेरिकादक्षिण अमेरिका · एशियायूरोप · ओशिनिया
व्यष्टि अर्थशास्त्र · समष्टि अर्थशास्त्रआर्थिक विचारों का इतिहासकार्यप्रणाली · मुख्यधारा और विधर्मिक
गणितीय अर्थशास्त्र · खेल सिद्धांत इष्टतमीकरण · अभिकलनात्मकअर्थमिति · प्रयोगात्मक आंकड़े · राष्ट्रीय लेखा 
व्यवहारवादी · सांस्कृतिक · विकासवादीवृद्धि · वैकासिक · इतिहासअंतर्राष्ट्रीय · आर्थिक व्यवस्थामौद्रिक और वित्तीय अर्थशास्त्रसार्वजनिक और कल्याण अर्थशास्त्रस्वास्थ्य · शिक्षा · कल्याण जनसांख्यिकी · श्रम · प्रबन्धकीयव्यावसायिक · सूचनाऔद्योगिक संगठन · कानूनकृषि · प्राकृतिक संसाधनपर्यावरण · पारिस्थितिकशहरी · ग्रामीण · क्षेत्रीय · भूगोल
पत्रिकाऐं · प्रकाशनश्रेणियाँ · रूपरेखा · अर्थशास्त्री
1975 के न्यूयॉर्क टाइम्स के एक लेख में आर्थिक सांख्यिकीविद जूलियस शिस्किन ने मंदी की पहचान के लिए कई सामान्य नियमों का सुझाव दिया था, जिनमें से एक था "जीडीपी की दो तिमाहियों में संकुचन". समय के साथ, अन्य सामान्य नियमों को भुला दिया गया, और मंदी को अब अक्सर बस एक ऐसी अवधि के रूप में परिभाषित किया जाता है जब कम से कम दो तिमाहियों में जीडीपी में घटोत्तरी हुई हो. कुछ अर्थशास्त्रियों की पसंद एक अन्य परिभाषा है- '12 महीने के भीतर बेरोजगारी में एक 1.5% वृद्धि.'
संयुक्त राज्य अमेरिका में नेशनल ब्यूरो ऑफ़ इकनॉमिक रिसर्च की बिज़नस साइकिल डेटिंग कमिटी को आमतौर पर अमेरिकी मंदियों के तिथि-निर्धारण प्राधिकारी के रूप में देखा जाता है। NBER एक आर्थिक मंदी को इस प्रकार परिभाषित करता है: "पूरे देश में आर्थिक गतिविधि में उल्लेखनीय कमी, जो कुछ महीनों से ज्यादा सामान्य तक रहे तथा आमतौर पर वास्तविक जीडीपी के विकास, वास्तविक निजी आय, रोजगार, औद्योगिक उत्पादन, तथा थोक और खुदरा बिक्री में दृश्य हो." 16 लगभग पूरे विश्व के शिक्षाविद, अर्थशास्त्री, नीति निर्माता और व्यवसाय एक मंदी की शुरुआत और अंत के सही तिथि-निर्धारण हेतु NBER के आंकडों की सहायता लेते हैं। 
एक मंदी के कई लक्षण हैं जो एक ही समय पर प्रकट हो सकते हैं जैसे की, रोजगार, निवेश और कारोबारी मुनाफे में एक ही समय में कमी. 
एक गंभीर या लंबे समय तक चलने वाली मंदी को आर्थिक विषाद कहा जाता है, हालाँकि कुछ का मानना है कि इनके कारक और प्रतिकार अलग अलग हैं।
हालाँकि पूर्णतः विश्वसनीय संकेतक मौजूद नहीं हैं, निम्न को संभव संकेतक माना जा सकता है।
अधिकांश मुख्य धारा अर्थशास्त्रियों का विश्वास है कि मंदी का कारण अर्थव्यवस्था में अपर्याप्त कुल मांग है और मंदी के दौरान विस्तारी व्यापक-आर्थिक नीतियों के उपयोग के पक्षधर हैं। एक अर्थव्यवस्था को मंदी से बाहर निकालने के लिए अपनाई जाने वाली रणनीतियां इस बात पर निर्भर करती हैं कि नीति निर्माता अर्थशास्त्र के किस विभाग का अनुसरण करते हैं। मुद्रावादी विस्तारी मुद्रा नीति के उपयोग के पक्षधर हैं जबकि केयनेसियन अर्थशास्त्री आर्थिक विकास को गति प्रदान करने हेतु सरकारी खर्च में वृद्धि करने की वकालत कर सकते हैं। आपूर्ति-परक अर्थशास्त्री व्यापार पूंजी निवेश को बढ़ावा देने के लिए कर में कटौती का सुझाव दे सकते हैं। अहस्तक्षेप के पक्षधर अर्थशास्त्री यह सुझाव दे सकते हैं कि सरकार प्राकृतिक बाजार बलों के साथ हस्तक्षेप न करे. 
कुछ मंडियों को शेयर बाजार गिरावट के द्वारा अनुमानित किया गया है। सिएगल ने उल्लेख किया है कि स्टॉक्स में लम्बी अवधि के दौरान 1948 से, दस मंदियों के पहले शेयर बाजार में गिरावट दर्ज की गयी थी, लगभग 0 से 13 माह पूर्व, जबकि DJIA में 10% या उससे अधिक की 10 गिरावटों के बाद भी कोई मंदी नहीं आई 31. 
अचल-संपत्ति बाजार भी आम तौर पर एक मंदी से पहले कमजोर पड़ जाता है। 33 हालांकि अचल संपत्ति बाजार की कमजोरी मंदी के मुकाबले कहीं ज्यादा समय तक रह सकती है।
चूंकि व्यापार चक्र की भविष्यवाणी करना बहुत मुश्किल है, सिएगेल का मत है कि निवेश के समय को तय करने हेतु आर्थिक चक्र का लाभ उठाना संभव नहीं है। यहां तक कि नेशनल ब्यूरो ऑफ़ इकनॉमिक रिसर्च भी अमेरिका में उच्चतम या न्यूनतम के निर्धारण के लिए कुछ महीनों का समय लेता है। 36 
एक आर्थिक गिरावट के दौरान, तेजी से ख़तम होने वाली उपभोज्य वस्तुयें, फार्मास्यूटिकल्स और तम्बाकू जैसे उच्च प्रतिफल वाले स्टॉक बेहतर प्रदर्शन करते हैं 37. लेकिन जब अर्थव्यवस्था में सुधार आना शुरू होता है और बाजार का न्यूनतम स्तर बीत चुका के रूप में पहचान जाता है) होता है, विकासात्मक स्टॉक ज्यादा बेहतर प्रदर्शन करते हैं। इस बात पर काफी असहमति है कि हैल्थ केयर और युटिलिटीस में सुधार किस प्रकार होता है 39. अंतरराष्ट्रीय स्टॉक में निवेश द्वारा अपने पोर्टफोलियो में विविधता लाकर कुछ सुरक्षा प्रदान की जा सकती है; हालाँकि अमेरिका के साथ अंतरंग रूप से जुड़ी अर्थव्यवस्थाएं अमेरिकी मंदी से प्रभावित हुए बिना नहीं रह सकती हैं।
हाफवे रुल 41 के अनुसार निवेशक मंदी की अवधि के आधे रास्ते में ही आर्थिक सुधार को छूट देना प्रारंभ कर देते हैं। 1919 से अमेरिका की 16 मंदियों की औसत अवधि 13 महीने रही है, यद्यपि हाल की मंदियों की अवधि कम रही है। अतः यदि 2008 की मंदी इसी औसत का अनुसरण करे तो शेयर बाजार की गिरावट नवंबर 2008 के आसपास अपने न्यूनतम स्तर को प्राप्त कर चुकी होगी. 
सामान्यतया एक प्रशासन को अपने समय के दौरान अर्थव्यवस्था की स्थिति के लिए श्रेय या दोष दिया जाता है। 42 एक मंदी की वास्तविक शुरुआत के बारे में इसी कारण असहमतियां उत्पन्न हुई हैं।एक आर्थिक चक्र में, गिरावट को विस्तार के लम्बे समय तक न चल सकने वाले स्तर तक पहुँचने का परिणाम माना जाता है और एक संक्षिप्त गिरावट के द्वारा इसको संशोधित किया जाता है। इस प्रकार चक्र के विशिष्ट चरणों के कारकों को पृथक करना आसान नहीं है।
ऐसा माना जाता है कि रोनाल्ड रीगन के आने से पहले पॉल वोल्कर, फेडरल रिजर्व बोर्ड के अध्यक्ष, द्वारा अपनाई गयी कड़ी मुद्रा-नीति 1981 की मंदी का कारण थी। रीगन ने उस नीति का समर्थन किया। अर्थशास्त्री वाल्टर हेलर ने, 1960 के दशक में आर्थिक सलाहकारों की परिषद के अध्यक्ष, कहा कि "मैं इसे रीगन-वोल्कर-कार्टर मंदी कहता हूँ". 44 हालाँकि इसके परिणामस्वरूप उत्पन्न होने वाली मुद्रास्फीति दर के नियंत्रण ने रीगन प्रशासन के कार्यकाल के दौरान एक मजबूत आर्थिक विकास हेतु एक मंच प्रदान किया। 
ऐसा आमतौर पर माना जाता है कि मंदी की मौजूदगी या उसकी मात्रा पर सरकारी गतिविधियों का कुछ प्रभाव अवश्य पड़ता है।46 अर्थशास्त्री आमतौर पर यह सिखाते हैं कि कुछ हद तक मंदी अपरिहार्य है और इसके कारकों को ठीक प्रकार से समझा नहीं जा सका है। नतीजतन, आधुनिक सरकारी प्रशासन मंदी के प्रभाव को कम करने हेतु कुछ कदम, जिनके विषय में भी सहमती नहीं है, उठाने का प्रयास करते हैं। वे अक्सर मंदी को रोक पाने में असफल रहते हैं और यह स्थापित कर पाना अत्यंत दुष्कर है कि क्या उन कदमों ने मंदी के प्रभाव को कम किया अथवा उसको और भी बढा दिया.47 
वैश्विक मंदी के लिए कोई सर्व सहमत परिभाषा नहीं है, आईएमएफ उन अवधियों को मंदी के तौर पर मानता है जब वैश्विक विकास दर 3% से कम है। 48 आईएमएफ का अनुमान है कि वैश्विक मंदियाँ आमतौर पर 8 से 10 वर्ष की अवधि के बाद आती हैं। आईएमएफ के अनुसार पिछले तीन दशकों की तीन वैश्विक मंदियों के दौरान, प्रति व्यक्ति वैश्विक उत्पादन में वृद्धि दर शून्य या नकारात्मक था। 
अंतर्राष्ट्रीय मुद्रा कोष के अर्थशास्त्रियों का कहना है कि एक वैश्विक मंदी वैश्विक विकास दर को तीन प्रतिशत या उससे भी कम स्तर तक ले जायेगी. इस हिसाब से 1985 के बाद से चार अवधियों को इस योग्य माना जा सकता है: 1990-1993, 1998, 2001-2002 और 2008-2009. 
अर्थशास्त्रियों के अनुसार, 1854 के बाद से अमेरिका ने विस्तार और संकुचन के 32 चक्रों का सामना किया है, जिसमे औसतन संकुचन के 17 महीने और विस्तार के 38 महीने शामिल हैं। 52 हालांकि, 1980 के बाद से एक वित्तीय तिमाही या अधिक के दौरान नकारात्मक आर्थिक विकास केवल आठ अवधियाँ रही हैं, 53 और चार अवधियों को मंदी माना गया है: 
पिछली तीन मंदियों के लिए, NBER का निर्णय लगातार दो तिमाहियों में गिरावट वाली परिभाषा की लगभग पुष्टि करता है। हालांकि 2001 की मंदी में लगातार दो तिमाहियों की गिरावट शामिल नहीं थी, इसके पहले की दो तिमाहियों में बारी बारी से गिरावट और कमजोर वृद्धि देखी गयी थी।
आधिकारिक आर्थिक आंकड़ों से पता चलता है कि 2009 की शुरुआत तक कई राष्ट्र मंदी के दौर से गुजर रहे हैं। अमेरिका ने 2007 के अंत में मंदी में प्रवेश किया, 58 2008 में कई अन्य राष्ट्र भी मंदी की चपेट में आ गये। 
अमेरिका के आवासीय बाजार में गिरावट और सबप्राइम मोर्टगेज संकट मंदी के लिए महत्त्वपूर्ण रूप से जिम्मेदार हैं। 
2008/2009 की मंदी में लगभग 20 वर्षों में पहली बार निजी उपभोग में गिरावट देखी जा रही है। यह मौजूदा मंदी की गंभीरता और गहराई को सूचित करता है। उपभोक्ता विश्वास इतना नीचे गिर चुका है कि, सुधार आने में लंबा समय लगेगा. अमेरिकी उपभोक्ताओं पर मंदी ने बुरा प्रभाव छोड़ा है, उनके मकानों की कीमत दिन प्रतिदिन घट रही है और उनकी पेंशन बचत की शेयर बाजार में धज्जियाँ उड़ रही हैं। उपभोक्ताओं की न केवल संपत्ति का नाश हो रहा है, बेरोजगारी बढ़ने के साथ साथ उन्हें अपनी नौकरी चीन जाने का डर भी सताने लगाने है। 
अमेरिकी नियोक्ताओं ने फ़रवरी 2008 में 63,000 नौकरियों की छंटनी की 60, पांच सालों में सबसे अधिक. फेडरल रिजर्व के पूर्व अध्यक्ष एलन ग्रीनस्पान ने 6 अप्रैल 2008 को कहा कि "संयुक्त राज्य अमेरिका के मंदी में जाने की संभावना 50 प्रतिशत से अधिक है।" 611 अक्टूबर को, आर्थिक विश्लेषण ब्यूरो ने सूचना दी की सितंबर में लगभग 156000 अतिरिक्त नौकरियां समाप्त हो गयीं थीं। अप्रैल 29, 2008 को नौ अमरीकी राज्यों को मूडीज़ द्वारा मंदीग्रस्त घोषित कर दिया गया था। नवंबर 2008 में नियोक्ताओं ने 533000 नौकरियों की छंटनी की, 34 वर्षों में सबसे बड़ा एकल महीने का नुकसान. 622008 के लिए, अनुमानतः 26 लाख अमेरिकी नौकरियों का सफाया कर दिया गया था।
अमेरिका की बेरोजगारी दर मार्च 2009 में 8.5 प्रतिशत तक बढ़ गयी थी और दिसम्बर 2007 में मंदी की शुरुआत से 51 लाख नौकरियों की छंटनी हो चुकी है http://www.wealthalchemist.com/Blog/2009/04/reality-check-job-loss-2009-control/. अर्थात मात्र एक वर्ष पहले की तुलना में लगभग पचास लाख अधिक लोग बेरोजगार http://www.bls.gov/news.release/empsit.nr0.htm. 1940 के बाद से बेरोजगार लोगों की संख्या में यह सबसे बड़ी वार्षिक छलांग है।http://money.cnn.com/2009/01/09/news/economy/jobs_december/index.htm 
यद्यपि अमेरिकी अर्थव्यवस्था पहली तिमाही में 1% से बढ़ी, 64 65 जून 2008 तक कुछ विश्लेषकों ने कहा कि एक लम्बे क्रेडिट संकट तथा "तेल, खाद्य और इस्पात जैसी वस्तुओं में अनियंत्रित मुद्रास्फीति" के कारण, देश अभी भी एक मंदी में ही है। 66 2008 की तीसरी तिमाही में जीडीपी में 0.5% की कमी हुई, 67 2001 के बाद की सबसे बडी गिरावट. Q3 के दौरान कपड़े और खाना जैसे गैर-टिकाऊ सामान पर खर्च में 6.4% की गिरावट, 1950 के बाद से सबसे बड़ी थी।
51 भविष्यवक्ताओं के सर्वेक्षण पर आधारित नवंबर 17, 2008 की फिलाडेल्फिया के फेडरल रिजर्व बैंक की एक रिपोर्ट से यह निष्कर्ष निकला कि मंदी अप्रैल 2008 में शुरू हुई और 14 महीनों तक चलेगी. 69 उनके अनुसार वास्तविक जीडीपी की वार्षिक गिरावट दर चौथी तिमाही में 2.9% तथा 2009 की पहली तिमाही में 1.1% रहेगी. इन पूर्वानुमानों में तीन महीने पहले के पूर्वानुमान के मुकाबले गिरावट की दर में चिंताजनक कमी की गयी है। 
राष्ट्रीय आर्थिक अनुसंधान ब्यूरो की एक दिसम्बर 1, 2008, की रिपोर्ट के अनुसार अमेरिका दिसंबर 2007 से एक मंदी के दौर से गुजर रहा है, अनेक संकेतकों के आधार पर जिनमे शामिल हैं नौकरियों की छंटनी, निजी आय में गिरावट और वास्तविक जीडीपी में गिरावट. 70 
कुछ अन्य देशों में भी जीडीपी की विकास दर में कमी दर्ज की गयी है, इसके कारणों में आमतौर पर शामिल हैं नकदी की कमी, खाद्य और उर्जा के क्षेत्रों में मूल्य वृद्धि, तथा अमेरिकी मंदी. इनमे शामिल हैं यूनाइटेड किंगडम, आयरलैंड, कनाडा, जापान, चीन, भारत, न्यूजीलैंड और EEA में शामिल कई देश. कुछ में पहले ही विशेषज्ञों द्वारा मंदी की पुष्टि कर दी गयी है, जबकि अन्य दो लगातार तिमाहियों में नकारात्मक वृद्धि दर्शाने हेतु चौथी तिमाही के जीडीपी आंकडों का इंतजार कर रहे हैं। भारत और चीन आर्थिक गतिविधियों में गिरावट के दौर से गुजर रहे हैं, लेकिन यह मंदी नहीं है। इसके अलावा अफ्रीका और दक्षिण अफ्रीका भी आर्थिक गतिविधियों में गिरावट और वैश्विक प्रकोप का सामना कर रहे हैं।ऑस्ट्रेलिया ने 2009 में एक तकनीकी मंदी से स्वयं को बचा लिया और समग्र वैश्विक आर्थिक गिरावट के विपरीत सकारात्मक विकास दर को प्राप्त किया। 
