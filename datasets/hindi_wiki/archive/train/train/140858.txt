कोशिकान्तरिक परजीवी ऐसे परजीवी को कहते हैं जो अपने परपोषी की कोशिकाओं के भीतर बढ़ने और प्रजनन करने की क्षमता रखता हो। कई ऐसे परजीवी रोगजनक भी होते हैं, मसलन मलेरिया करने वाला प्लास्मोडियम।
विकल्पी कोशिकान्तरिक परजीवी वे होते हैं जो किसी परपोषी जीव की कोशिकाओं के भीतर या बाहर के पर्यावरण दोनों में रह सकते हैं। इसका उदाहरण यरसिनिया वंश के कुछ बैक्टीरिया हैं।
अविकल्पी कोशिकान्तरिक परजीवी वे होते हैं जो किसी परपोषी जीव की कोशिकाओं के भीतर ही रह सकते हैं और यह कोशिकीय संसाधनों पर पूरी तरह निर्भर हैं। इसका उदाहरण क्लामिडिया वंश के बैक्टीरिया हैं।
