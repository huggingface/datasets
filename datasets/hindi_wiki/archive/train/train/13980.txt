मुहम्मद अली रजाई ईरान के दूसरे राष्ट्रपति थे जिन्होनें 2 से 30 अगस्त तक राष्ट्रपति के ओहदे पर काम किया। इस से पहले वे अबोल-हसन बनि-सद्र के नीचे प्रधान मंत्री रह चुके थे। 30 अगस्त 1981 को उनपर एक जानलेवा हमला हुआ जिसमें वे और उनके प्रधान मंत्री मुहम्मद-जवाद बाहोनर दोनों मारे गए। जून 1981 में बनिसद्र को राष्ट्रपति-पद से बेदख़ल कर दिया गया था जिस से देशभर में रोष फैला। इस माहौल में मोजाहेदीन-ए-ख़ल्क़ नामक संगठन ने अपने हज़ारों समर्थकों के साथ एक विद्रोह आयोजित किया। कम-से-कम 100 राजनैतिक नेता इस विद्रोह में मारे गए, जिनमें रजाई शामिल थे।
