ध्येय: "Praga Caput Rei publicae" "प्राग, गणराज्य का प्रमुख"
प्राग चेक गणराज्य की राजधानी और सबसे बड़ा शहर है। यह यूरोपीय संघ का 14वां सबसे बड़ा शहर है। प्राग कभी बोहेमिया की ऐतिहासिक राजधानी हुआ करती थी। वल्टावा नदी के उत्तर-पश्चिम में स्थित यह शहर 1.3 मिलियन लोगों का घर है, जबकि इसके महानगरीय क्षेत्र की 2.6 लाख की आबादी होने का अनुमान है। शहर में समशीतोष्ण जलवायु है, अर्थात: गर्म गर्मियाँ और बेहद ठंड सर्दियाँ।
प्राग एक समृद्ध इतिहास के साथ मध्य यूरोप का एक राजनीतिक, सांस्कृतिक और आर्थिक केंद्र रहा है। रोमनकाल के दौरान स्थापित और गॉथिक, पुनर्जागरण और बारोक युग में समृद्ध प्राग, बोहेमिया साम्राज्य की राजधानी थी और कई पवित्र रोमन सम्राटों का मुख्य निवास स्थल थी, जिसमें मुख्यत: चार्ल्स चतुर्थ शामिल थे। यह हाब्सबर्ग राजशाही और उसके ऑस्ट्रो-हंगेरियन साम्राज्य का एक महत्वपूर्ण शहर था। शहर ने दोनों विश्व युद्धों और युद्ध के बाद के कम्युनिस्ट युग के दौरान बोहेमियन और यूरोपीय धर्मसुधार, तीस साल का युद्ध और 20वीं शताब्दी के इतिहास में चेकोस्लोवाकिया की राजधानी के रूप में प्रमुख भूमिका निभाई है।
अपने अस्तित्व के हजारों वर्षों के दौरान, यह शहर उत्तर में स्थित प्राग के किले से दक्षिण में व्यास्राद के किले तक फैलते हुए, एक आधुनिक यूरोपीय देश, और यूरोपीय संघ के एक सदस्य देश, चेक गणराज्य की राजधानी बन गया।
प्राग वल्टावा नदी के किनारे पर स्थित है। प्राग बोहेमियन बेसिन के केंद्र में 50°05"एन और 14°27"ई अक्षांश पर स्थित है, इस प्रकार यह लगभग फ्रैंकफर्ट ; पेरिस ; और वैंकूवर के समान अक्षांश में स्थित है। 
प्राग में आर्द्र महाद्वीपीय जलवायु है। सर्दियों में बहुत कम धूप के साथ औसत तापमान जमने के बिन्दु के पास तक पहुच जाता हैं। नवंबर के मध्य से मार्च के मध्य तक हिमपात आम बात है, और 20 सेमी तक बर्फ जमा हो जाना सामान्य हैं। ग्रीष्मकाल के दौरान आमतौर पर अधिक धूप होती है और अधिकतम तापमान 24 डिग्री सेल्सियस तक पहुंच जाता हैं। यद्यपि गर्मियों में रात में भी काफी ठंड हो जाती हैं। प्राग में वर्षा कम होती है क्योंकि यह सूडेट्स और अन्य पर्वत श्रृंखलाओं की बारिश की छाया में स्थित है।
2011 की जनगणना के अनुसार, शहर के लगभग 14% निवासियों विदेशी है, जोकि देश के उच्चतम अनुपात है।
1378 के बाद से प्राग की जनसंख्या वृद्धि;
शहर पारंपरिक रूप से यूरोप के सांस्कृतिक केंद्रों में से एक है, जहाँ कई सांस्कृतिक कार्यक्रम होते हैं। कुछ महत्वपूर्ण सांस्कृतिक संस्थानों में नेशनल थिएटर और एस्टेट्स थियेटर शामिल हैं, जहां मोजार्ट डॉन गियोवानी और ला क्लेमेन्ज़ा डि टिटो के कार्यक्रम हुए थे। अन्य प्रमुख सांस्कृतिक संस्थान में रूडोल्फिनम हैं जोकि चेक फिलहारमोनिक ऑर्केस्ट्रा और म्यूनिसिपल हाउस का घर है जोकि प्राग सिम्फनी ऑर्केस्ट्रा के लिये प्रसिद्ध है।
यूरोप में कम लागत वाली हवाईयात्रों की वृद्धि के साथ, प्राग एक लोकप्रिय सप्ताहांत शहर गंतव्य बन गया है। जिससे पर्यटक अपने कई संग्रहालयों और सांस्कृतिक स्थलों के साथ-साथ अपने प्रसिद्ध चेक बियर और भोजन का लुफ़्त उठाते है। शहर में एडॉल्फ लॉस, फ्रैंक ओ. गेहरी और जीन नोवेल सहित कई प्रसिद्ध आर्किटेक्ट्स द्वारा बनाये गये भवन हैं।
प्राग की अर्थव्यवस्था का चेक जीडीपी का 25% है, जिससे यह देश की सबसे ज्यादा क्षेत्रीय अर्थव्यवस्था है। यूरोस्टैट के मुताबिक, 2007 तक, इसकी सकल घरेलू उत्पाद प्रति व्यक्ति क्रय-शक्ति समता €42,800 थी। 2016 में प्राग युरो की जीडीपी के अनुसार शहर की सूची में 6वें स्थान पर था।
चार्ल्स ब्रिज 14वीं शताब्दी से एक ऐतिहासिक पुल है।
प्राग महल दुनिया का सबसे बड़ा प्राचीन महल है
ओल्ड टाउन स्क्वायर, चर्च ऑफ अॉडी लेडी बीफोर टिन और ओल्ड टाउन सिटी हॉल, प्राग ऑरलोज के साथ
माला स्ट्राना का सेंट निकोलस चर्च, प्राग में बैरोक शैली का सबसे अच्छा उदाहरण है।
विशेरद किले में स्थित सेंट पीटर और सेंट पॉल का बेसिलिका, विशेरद कब्रिस्तान और सेंट मार्टिन का सबसे पुराना रोटंडा
लेटना पार्क से पैरेज़स्का सेंट का दृश्य।
विनोहरैडी थियेटर और सेंट लुडमिला के चर्च के साथ नॅमेस्टी मीरू 
राष्ट्रीय थिएटर ओपेरा, नाटक, बैले और अन्य कार्यक्रम प्रदर्शित करता है।
विस्टाविस्टे परिसर में प्रुम्स्लोवी पैलेस, क्रिज़िक लाइट फाउंटेन शामिल हैं और यह फनफेयर लुनापार्क की मेजबान करता है।
ओल्ड न्यू आराधनालय, यूरोप की सबसे पुराना सक्रिय आराधनालय है।
विटकोव हिल पर राष्ट्रीय स्मारक, जन ज़िआका की प्रतिमा दुनिया की तीसरी सबसे बड़ी कांस्य की घुड़सवारी वाली मूर्ति है।
प्राग चिड़ियाघर, जिसे 2015 में ट्रिपएडवायसर द्वारा दुनिया के चौथा सबसे अच्छा चिड़ियाघर चुना गया।
