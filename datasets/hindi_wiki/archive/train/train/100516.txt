राजा रामन्ना प्रगत प्रौद्योगिकी केन्द्र मध्य प्रदेश के इन्दौर के बाहरी हिस्से में सुखनिवास गांव के पास स्थित है। यह भारत सरकार के परमाणु उर्जा विभाग के अन्तरगत स्थापित एक अनुसंधान एवं विकास केन्द्र है। इसकी स्थापना 1985 में तत्कालीन राष्ट्रपति ज्ञानी जैल सिंह ने की थी।
यहाँ पर मुख्यतः दो क्षेत्रों में कार्य होता है - कणों के त्वरक तथा लेजर । इस समय इण्डस्-1 व इन्डस्-2 नामक दो इलेक्ट्रान त्वरक यहां काम कर रहे हैं। इनसे निकलने वाले विकिरण का नाम सिंक्रोट्रान् रेडिएशन है जिसका उपयोग अनेक क्षेत्रों में होता है। इसके अतिरिक्त यहां पर औद्योगिक व मेडिकल त्वरक बनाने का कार्य भी हांथ में लिया गया है।
