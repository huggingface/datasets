उस्ताद बरकत अली खान पंजाब से संबंध रखने वाले, पटियाला घराने के प्रख्यात शास्त्रीय संगीतकार और गायक थे। वे उस्ताद अली बक्श खान कसूरी के पुत्र और उस्ताद बड़े ग़ुलाम अली साहब के छोटे भाई और मुबारक अली के बड़े भाई थे।
उस्ताद बरकत अली खान 1905 को कसूर, पंजाब, ब्रिटिश भारत में जन्मे थे। उन्हें संगीत की शिक्षा अपने पिता, अली बक्श ख़ान से मिली। वे ठुमरी दादरा, ग़ज़ल और गीत शैलियों में पाण्डित्य रखते थे। उन्हें अपनी ठुमरी और ग़ज़ल के लिए जाना जाता था। उनकी ग़ज़ल गायिकी के लिए, 1950 के दशक में उन्होंने भारत और पाकिस्तान काफी प्रसिद्धि प्राप्त की थी। उन्होंने मशहूर ग़ज़लकर उस्ताद ग़ुलाम अली साहब को भी शिक्षा दी थी।
55 वर्ष की छोटी आयु में ही, लाहौर, पाकिस्तान में, 19 जून सन 1963 में उनकी अकस्मात मृत्यु हो गई थी।
