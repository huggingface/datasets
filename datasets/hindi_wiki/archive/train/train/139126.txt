
इट्रियम एक रासायनिक तत्व है। यह एक चाँदी-जैसे रंग की संक्रमण धातु है जिसके गुण लैन्थनाइड समूह से मिलते-जुलते होने के कारण इसे भी कभी-कभी उसी दुर्लभ मृदा तत्व समूह का भाग माना जाता है। प्रकृति में भी इट्रियम हमेशा उन्हीं के साथ खनिजों में पाया जाता है। यह प्रकृति में कभी भी शुद्ध रूप में नहीं मिलता। इट्रियम को फ़ोस्फ़र बनाने के काम में लाया जाता है, विशेषकर कैथोड किरण नलिका और प्रकाश उत्सर्जक डायोड में डलने वाले लाल फ़ोस्फ़र के लिये। इट्रियम के यौगिक मानव-शरीर के लिये हानिकारक होते हैं और उनसे शारीरिक सम्पर्क से श्वसन तंत्र के रोग हो जाते हैं।
सन् 1787 में स्वीडी रसायनशास्त्री कार्ल अरेनियस को स्वीडन के एक इयुत्तरबी नामक गाँव के पास एक नया खनिज मिला जिसका नाम उन्होंने गाँव के ऊपर 'इट्टरबाइट' रखा। 1789 में फ़िन्नी रासायनशास्त्री योहान गैडोलिन ने इस खनिज नमूने से इट्रियम ऑक्साइड प्राप्त किया और इस रासायनिक यौगिक का नाम 'इट्रिया' रखा गया। 1828 में जर्मन रासायनशास्त्री फ़्रीडरिख़ वोहलर ने सर्वप्रथम शुद्ध इट्रियम तत्व प्राप्त किया।
