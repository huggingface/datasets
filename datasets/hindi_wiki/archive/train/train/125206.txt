शह़डोल जिला मध्यप्रदेश के उत्तर-पूर्वी भाग में स्थित है। इसका गठन 1959 मे किया गया। शहडोल जिले का कुल क्षेत्रफल 5671 वर्ग कि॰मी॰ है। यह पूर्व में अनुपपूर, दक्षिण में मंडला और बिलासपुर, उत्तर में सतना एवं सीधी तथा पश्चिम में उमरिया जिले से घिरा हुआ है। यह जिला पूर्व से पश्चिम में 110 वर्ग कि.मी.. तथा उत्तर से दक्षिण में 170 कि॰मी॰ तक फैला हुआ है। यह जिला 22 डिग्री 38’ डिग्री उत्तरी अक्षांश से 24डिग्री 20’ उत्तरी अक्षांश और 30 डिग्री 28’ पूर्व देशांतर से 82 डिग्री 12’ पूर्वी देशांतर में स्थित हैं। यह जिला डेक्कन प्लेटू के उत्तर-पूर्वी भाग में आता है। जिले का भौगोलिक क्षेत्रफल 5671 वर्ग कि॰मी॰ है। शहडोल जिले के निकट डिंडौरी, जबलपुर, सतना, सीधी, उमरिया, अनुपपूर और रीवा जिले हैं।
उत्कृष्ट मौसमः फरवरी से जून के मध्य
सन 2001 की जनगणना के अनुसार जिले की कुल जनसंख्या 908148 है। इसमें 391027 अनुसूचित जनजाति तथा 67528 अनुसूचित जाति के लोग निवास करते हैं। शहडोल जनजातीय बहुल जिला है।
