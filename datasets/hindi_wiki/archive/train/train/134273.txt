इस्‍टर्न इंस्‍टीट्यूट फॉर इंटीग्रेटि‍ड लर्निंग इन मैनेजमेंट यूनि‍वर्सिटी या ईआईआईएलएम वि‍श्‍ववि‍द्यालय, सिक्किम के जोरेठांग में स्थित विश्वविद्यालय है। इसकी स्‍थापना सि‍क्‍कि‍म राज्‍य वि‍धान अधि‍नि‍यम संख्‍या 4, 2006, सि‍क्‍कि‍म सरकार के तहत हुई है। यह वि‍श्‍ववि‍द्यालय अनुदान आयोग द्वारा मई, 2008 से पूरी तरह मान्‍यता और स्‍वीकृति‍ प्राप्‍त है। ईआईआईएलएम वि‍श्‍ववि‍द्यालय भारत का पहला वि‍श्‍ववि‍द्यालय है जि‍से यूकेएएस द्वारा प्रति‍ष्‍ठि‍त आईएसओ 9001:14001 प्रमाणपत्र प्रदान कि‍या गया है।
ईआईआईएलएम वि‍श्‍ववि‍द्यालय का प्रयोजक नि‍काय, ‘इस्‍टर्न इंस्‍टीट्यूट फॉर इंटीग्रेटि‍ड लर्निंग इन मैनेजमेंट –कोलकाता’ है जि‍सकी स्‍थापना वि‍वि‍ध प्रोग्राम्‍स के माध्‍यम से भारत में बेहतरीन तथा कैरियर उन्‍नमुखी शि‍क्षा प्रदान करने के उद्देश्‍य 1995 में की गई थी।
अपने स्‍थापना काल से ही भारत सरकार की अखि‍ल भारतीय तकनीकी शि‍क्षा परि‍षद ने ईआईआईएलएम के व्‍यापार प्रबंधन में स्‍नातकोत्‍तर डि‍प्‍लोमा को स्‍वीकृति‍ दे दी थी। संस्‍थान ने वि‍श्‍व भारती, जो 1951 से केन्‍द्रीय वि‍श्‍ववि‍द्यालय है, के माध्‍यम से एमबीए प्रोग्राम प्रारंभ कर दि‍ए थे। ईआईआईएलएम को वि‍श्‍व भारती के संघटक महावि‍द्यालय का दर्जा प्राप्‍त हुआ। वि‍श्‍व भारती ने अपने बोर्ड ऑफ स्टडीज़ में ईआईआईएलएम वि‍श्‍ववि‍द्यालय के प्रति‍नि‍धि‍यों को शामि‍ल कि‍या था। ईआईआईएलएम के वि‍भि‍न्‍न फैक्‍लटी सदस्‍यों द्वारा परीक्षा पत्र तैयार कि‍ए गए थे और उनकी जांच भी की गई थी।
ईआईआईएलएम इंस्‍टीट्यूट, कोलकाता को अक्‍तूबर 2007 में बि‍जनेस इंडि‍या द्वारा ‘ए’ ग्रेड प्रदान कि‍या गया है। इस संस्‍थान ने सभी शीर्ष उद्योगों और कारपोरेट के साथ समझौता कि‍या है और शत-प्रति‍शत प्‍लेसमेंट का रि‍कार्ड इसके नाम है।
