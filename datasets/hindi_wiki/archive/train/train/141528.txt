विचारों का इतिहास, इतिहास में अनुसंधान का एक क्षेत्र है जो समय के साथ मानव के विचारों में परिवर्तन, विचारों की अभिव्यक्ति एवं उनकी संरक्षण आदि का अध्ययन करता है। इस प्रकार यह बौद्धिक इतिहास का एक उपभाग कहा जा सकता है। विचारों का इतिहास के सम्यक अध्ययन में दर्शन का इतिहास, विज्ञान का इतिहास और साहित्य का इतिहास बहुत उपयोगी हैं।स्वीडेन में तो 1930 के दशक से ही यह विश्वविद्यालयों में एक विषय के रूप मे पढ़ाया जाता रहा है। आजकल विश्व के अनेक विश्वविद्यालयों में यह स्नातक स्तर पपढ़ाया जाता है।
बीसवीं शताब्दी के आरम्भिक काल में आर्थर ओ लवजॉय नामक इतिहासकार ने "विचारों का इतिहास" नामक मुहावरा सबसे पहले उछाला और इस विषय का विधिवत अध्ययन आरम्भ किया। 
लाइवजॉय का मत है कि सभी विचार एक या अधिक सूक्ष्म विचारों के योग से बनते हैं। इन सूक्ष्म विचारों को ही "विचार एकक" कहा। उनका मत है कि समय के साथ विचार-एकक अपरिवर्तित रहते हैं; होता यह है कि वे समय के साथ अलग रीति से मिलते हैं और एक नये युग में, नयी अभिव्यक्ति के रूप में, नये विचारों को जन्म देते हैं। "विचारों के इतिहासकार" का काम यही है कि वह इन विचार-एककों की पहचान करे और उनके ऐतिहासिक उदय का विश्लेषण व वर्णन प्रस्तुत करे।
