कुक पर्वत, जिसे माओरी भाषा में आओराकी भी कहा जाता है, न्यूज़ीलैण्ड का सबसे ऊँचा पर्वत है। 3,724 मीटर लम्बा यह पर्वत उस देश के दक्षिण द्वीप की दक्षिणी ऐल्प्स नामक पर्वतमाला में स्थित है। इसके तीन मुख्य शिखर है, जिन्हें निचला शिखर, मझला शिखर और ऊँचा शिखर कहा जाता है। पर्वत के पूर्व में तस्मान हिमानी और पश्चिम में हुकर हिमानी स्थित है। सन् 2014 तक इसकी लम्बाई 3,754 मीटर समझी जाती थी लेकिन उस वर्ष किये गये मापन के अनुसार इसकी वास्तविक ऊँचाई 3,724 मीटर निकली।
