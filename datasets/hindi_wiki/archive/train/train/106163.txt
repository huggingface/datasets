युन्नान सहायता·सूचना जनवादी गणराज्य चीन के दक्षिणी भाग में स्थित एक प्रांत है। इस प्रान्त की राजधानी कुनमिंग है। युन्नान की सरहदें बर्मा, लाओस और वियतनाम से लगती हैं और यहाँ पर बहुत से ग़ैर-चीनी समुदाय रहते हैं, जैसे की यी लोग, झुआंग लोग और मियाओ लोग। युन्नान एक पहाड़ी इलाक़ा है और प्रान्त की अधिकतर आबादी उसके पूर्वी भाग में रहती है। वनस्पति-विज्ञान की दृष्टि से यह एक भरपूर क्षेत्र है - चीन में मिलने वाली 30,000 वनस्पति पेड़-पौधों की जातियों में से 17,000 युन्नान में मिलती हैं। इस प्रान्त में ज़मीन के नीचे मिलने वाले अलूमिनियम, सीसे, जस्ते, ताम्बे और त्रपु के भण्डार चीन में सबसे बड़े हैं। यहाँ सैंकड़ों झरने-तालाब हैं और इस प्रान्त के बेहतरीन मौसम को 'सदाबहार' बुलाया गया है।
युन्नान चीन का हिस्सा नहीं हुआ करता था और यहाँ यी लोगों और अन्य तिब्बती-बर्मी भाषाएँ बोलने वाली जातियों का अधिक बोलबाला था, जिनमें से कई का पूर्वोत्तर भारत की जातियों से गहरा सम्बन्ध है। 8वीं सदी में यहाँ एक आज़ाद नानझाओ नामक राज्य था। द्वितीय विश्वयुद्ध में उत्तरी चीन पर जापान का क़ब्ज़ा होने से बहुत से हान चीनी इस क्षेत्र में आ बसे। युन्नान और पूर्वोत्तर भारत में जातियों, भूमि और सांस्कृतिक समानताएँ देखते हुए कुछ भारतीय समीक्षकों ने दुख इज़हार किया है कि इनके बावजूद युन्नान में चौड़ी सड़कों और चमचमाते शहरों के आगे भारत का यह क्षेत्र पिछड़ा हुआ लगता है।
पश्चिमोत्तरी युन्नान में दिचिंग के बर्फ़-लदे पहाड़
एरहाई झील उर्फ़ कुनमिंग झील
लिजिआंग में एक सड़क
गुचेंग मस्जिद
 अनहुइ · फ़ूज्यान · गान्सू · गुआंगदोंग · गुइझोऊ · हाइनान · हेबेई · हेइलोंगजियांग · हेनान · हूबेई · हूनान · जिआंगसू · जिआंगशी · जीलिन · लियाओनिंग · चिंगहई · शान्शी · शानदोंग · शन्शी · सिचुआन · युन्नान · झेजियांग 
 गुआंगशी · भीतरी मंगोलिया · निंगशिया · तिब्बत · शिंजियांग 
 बीजिंग · चोंग्किंग · शंघाई · तिआन्जिन 
 हांगकांग ·  मकाऊ 
