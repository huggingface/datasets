छायण भारत के राजस्थान राज्य के जैसलमेर जिले में एक गांव है, जो कि मण्डोर दहेज के पश्चात लुलावत परिहारों द्वारा बसाया गया।
-------------------
राणा रूपसी मंडोर के शासक नाहड़ राव के उत्तराधिकारी थे। वे अपने पुत्र हमीर के लिए राज्य को सुव्यवस्थित व सुदृढ बनाना तथा सैन्य शक्ति को बढ़ाना चाहते थे। परंतु नागौर, अजमेर आदि के मुगलों द्वारा आक्रमण तथा अन्य चुनोतियों से सामना करते, ऐसा नही कर पा रहे थे।इस स्थिति में इंदा पड़िहारो ने राणा रूपजी लुलावत पड़िहार को राय दी कि वे अपनी पुत्री बाई ज्ञानवती का विवाह चुंडा राठौड़ से कर दें तथा अपना राज्य तथा मण्डोर का दुर्ग भी कन्यादान में चुंडा राठौड़ को सौंप दें।तत्कालीन परिस्थिति में यह सलाह उपयुक्त मानकर राणा रूपसी ने अपनी पुत्री का विवाह चुंडा राठौड़ से कर दिया और अपना राज-पाट और दुर्ग उन्हें दे दिया ।मंडोर से राजसिंहासन पर बैठते ही अपने पूर्व में किये गए वादे के अनुसार चुंडा राठौड़ ने इंदा-पड़िहारो को 84 गांवो की जागीरें प्रदान कर अपने वचन का पालन किया, इसे चुंडा की साला कटारी कहा गया।
राणा रूपसी नीरज-पाट और दुर्ग चुंडा राठौड़ को सौपने के बाद अब वहां निवास् करना धर्मसंगत नही माना।क्योंकि चाहे कन्यादान हो या राज-पाट का दान, दाता दान ग्राह्यता से प्रतिफल में वापिस दान ग्रहण नही करता, अन्यथा दान की मर्यादा खंडित होकर यह सौदेबाजी में परिवर्तित हो जाती है।अतः अन्य पड़िहारो सहित राणा रूपसी संगठित होकर एक रूप में मंडोर से चले गए। महीनों-वर्षो यह संघ एक स्थान से दूसरे स्थान पर अस्थायी निवास करता रहा।
वि. सं.1452 में यह संघ बारू गाँव पहुंचा। उस समय बारूमें एक लुटेरे पम्पोजीबुद्ध भाटी का स्वयंभू अधिकार था।उस क्षेत्र में दूर-दूर तक उसका आंतक था ओर डर के मारे लोग उसका हुक्म उठाते थे। इस पम्मोजी बुद्ध भाटी ने पड़िहारो के संघ को चारों ओर से घेर लिया तथा हुक्म दिया कि पड़िहारो की विवाह योग्य जितनी भी कन्याएं है उनका बुद्ध भाटियों के साथ विवाह करो और फिर यहाँ से अन्यत्र पलायन करो, अन्यथा युद्ध के लिए तैयार हो जाओ ।पड़िहार उस समय आमने-सामने युद्ध करने की स्थिति में नही थे। आपस मे मंत्रणा करके कूट नीति के तहत एक योजना बनाई।पम्पोजी के प्रस्ताव को स्वीकार करते हुए उन्होंने कहा कि इस समय उनकी कुल सात कन्याएं विवाह योग्य है।साथ ही उन्होंने कहा कि जब तक विवाह संपन्न न हो, तब तक गांवो की एक दिशा में हमारे निवास का प्रबंध किया जाए तथा विवाह सम्पन होने तक उस जगह पर आम आवागमन पर प्रतिबंध लगाया जाए ताकि हमारी महिलाओं के कार्य करने में लज्जा बनी रहे।पम्मोजी ने पड़िहारो की इस साधारण सी शर्त को सहर्प स्वीकार कर लिया तथा कांटेदार झड़ियाँ काट कर गांव की एक ओर उनके निवास हेतु बाडा बना दिया। थोड़ी ही दूर पर बारातियों की आवभगत के लिए भी एक बाड़ा बना दिया । विवाह का शुभ मुहूर्त निकलवाने के बहाने कुछ पड़िहार बाहर जाकर बारूद ले आयें।उस बारूद को बारातियों की आवभगत हेतु बनाये गए बाड़े में बिछाकर ऊपर मिट्टी बिछा दी। भाटियों के कारु-कमीणो को बुलाकर बाड़े की आंगन की गोबर से लिपाई करवा दी। भाटियों को इन सारी बातो से अनभिज्ञ रखते हुए, पड़िहारो के खेमे में मंगल विवाही गीत गाये जाने लगे ताकि भाटियों को किसी प्रकार का शक पैदा न हो। नियत तिथि को पम्मोजी व आस-पास के तमाम बुद्ध भाटी बारात के रूप में विवाह स्थल पहुँचे। सात कन्याओं हेतु बने सातों दुल्हों व बारातियों को पड़िहारो ने आवभगत हेतु बनाये गए बाड़े में बिठाया जहाँ बुजुर्ग पड़िहार बारात की आवभगत व अमल की मनुहार हेतु उपस्थित थे।मनुहारें चलती रही। प्रसंता और नशे में यह भी ध्यान नही था कि कौन वहाँ उपस्थित है और कौन नही। इस बीच बारूद भभक उठा जिससे दुल्हों सहित सैकड़ों बाराती स्वाह हो गये। पम्मोजी सहित बुद्ध भाटी मारे गए। डर के मारे गांव की औरतें भी सुरक्षित स्थान हेतु पलायन कर गयी ।पूरा इलाका वीरान हो गया तथा बुद्ध भाटियों के बचे-बचाये घर सुनसान हो गए। ऐसी स्थिति में पड़िहारो ने संघ रूप में विभिन्न स्थानों के अबतक चल रहे पलायन को विश्राम दे दिया।
इस अग्निकांड से पूर्व पड़िहारो की सातों कन्याएं इस योजना से अनजान थी।उन्होंने कहा कि हम सब ने तो मन ही मन बुद्ध भाटियों के दुल्हों को अपना पति मान लिया था।अतः अब हमारा जीवन व्यर्थ है ।अपना धर्म निभाते हुए हम अग्नि स्नान करेंगी । इनके साथ ही दहेज में दिए जाने के लिए नियुक्त सातों दासी पुत्रियों ने भी अपनी इच्छा प्रकट करते हुए कहा कि हम अपनी इन सखियों के वियोग में जीवित नहीं रह सकती और हम भी इनके साथ अग्नि स्नान करेंगी । उसी आवभगत हेतु बनाये गए बाड़े में इन सातों लुलावत पड़िहारो की कन्याओं तथा दासी पुत्रियो ने अग्नि स्नान कर अपना धर्म निभाया।
ये ही आज सात ऊजली व सात मैंली बायांजी है
जिनको सभी पूजते है। इन्हीं ही रावत्रियाजी कहा जाता है। अग्नि स्नान से पूर्व इन कन्याओं ने राणा रुपसी को शाप दे दिया।
जिससे बारू और छायण इलाके में रहना खतरे से खाली नही था।इसलिए राणा रूपसी से लेकर सूर पड़िहार तक की मारवाड़ के पड़िहारो की पीढ़ियों बड़ी अस्त व्यस्त रही। छायण एक इतिहासक गांव है जिसमे जगह-जगह शिलालेख व देवलियां लगी हुई यह दर्शाती है कि कभी यहाँ पर जूझारू जमघट मचा था ।
इन कन्याओ ने रावतसर नामक तालाब ,जो कि रामदेवरा में स्थित है, में प्रकट होकर लोंगो को परचा दिया, इसलिए नाम 'रावत्रिया' हुआ । राजपूत तथा भील मेघवाल उन्हें पूजते है।
रावत्रियांजी का पुजारी भील जाती का होता है।गुड़ लापसी का भोग लगता है जिसे स्थानीय भाषा में 'ळछगच्छा' कहा जाता है। रावत्रियाजी के थान में सात-सात मूर्तियों ऊजली और मैली पत्थरो पर अलग-अलग खड़ी है। तत्कालीन ढाढ़ियों ने सारंगी पर गीत गाकर राणा को अपमानित किया था ।
ऐ बातो भले नी राणा रूपड़ा
बुध घर पड़िहार 
