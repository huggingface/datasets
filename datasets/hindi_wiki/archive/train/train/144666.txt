लबूअन मलेशिया का एक संघीय क्षेत्र है। इसके अलावा साबाह और सारावाक दो राज्य हैं जो बोर्नियो द्वीप पर स्थित हैं। लबूअन संघीय क्षेत्र में साबाह राज्य के तट से आगे सात द्वीपों का समूह आता है। इनमें सबसे बड़े द्वीप का नाम लबूअन ही है और इसी के नाम पर संघीय क्षेत्र का नाम रखा गया है। यहाँ पर मलेशिया ने विशेष क़ानून लागू किये हैं जिनसे कई विदेशी कम्पनियाँ अपना पैसा यहाँ रखती हैं या इसे पैसे की अदला-बदली का केन्द्र बनाती हैं। यहाँ के निकटवर्ती समुद्री क्षेत्र में तेल गैस निकाला जाता है और लबूअन में इस कार्य में ज़रूरी सेवाओं और मशीन-मरम्मत का भी केन्द्र बनाया गया है।
