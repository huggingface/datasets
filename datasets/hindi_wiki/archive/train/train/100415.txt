पुगं या बगान, म्यांमार के माण्डले क्षेत्र में स्थित एक प्राचीन ऐतिहासिक नगर है। पालि भाषा में इसका नाम 'अरिमद्दन' है। 9वीं शताब्दी से लेकर 13वीं शताब्दी तक यह नगर पुगं राज्य की राजधानी था। 11वीं से 13वीं शताब्दी के समय जब यह राज्य अपने चरमोत्कर्ष पर था तब यहाँ 10 हजार से अधिक बौद्ध मन्दिर, पगोडा और मठ निर्मित किये गये जिनमें से 2200 मंदिर अब भी अच्छी स्थिति में विद्यमान हैं। 
कम्बोडिया के अंगकोर वाट नगर की जो प्रसिद्धि है, वही म्यांमार के पुगं नगर की है।
