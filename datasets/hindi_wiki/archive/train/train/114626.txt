एकध्रुवीय अवसाद एक मानसिक विकार है जिसमें रोगी लगातार उदास रहता है, उसका आत्माभिमान निम्न स्तर पर आ जाता है, तथा प्रायः आनन्दकर कार्यों में भी उसकी रुचि समाप्त हो जाती है। इसे 'मुख्य अवसादी विकार' ) भी कहते हैं। 'अवसाद' शब्द का प्रयोग अनेक स्थितियों में किया जाता है और प्रायः 'अवसाद' का मतलब 'एकध्रुवीय अवसाद' से ही होता है।
एकध्रुवीय अवसाद व्यक्ति को अक्षम बना देता है, उसके परिवार, कार्य या विद्यालय के जीवन को भी प्रभावित करता है, व्यक्ति के सोने और खाने की आदतों को प्रभावित करता है, और अन्ततः उसके सामान्य स्वास्थ्य को प्रभावित करता है। अमेरिका के एकध्रुवीय अवसाद से प्रभावित लगभग 3.4% लोग आत्महत्या कर लेते हैं और 60% आत्महत्या करने वाले अवसाद या किसी मूड विकार के रोगी रहे होते हैं।
