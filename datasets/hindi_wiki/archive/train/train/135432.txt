राजभवन कोहिमा भारत के नागालैण्ड राज्य के राज्यपाल का आधिकारिक आवास है। यह राज्य की राजधानी कोहिमा में स्थित है और निखिल कुमार यहाँ के वर्तमान राज्यपाल हैं जिन्होंने 15 अक्टूबर 2009 को राज्यपाल का पदभार ग्रहण किया था।
नागालैण्ड राज्य 1 दिसम्बर 1963 को भारत के सोलहवें राज्य के रूप में अस्तित्व में आया था। जब नागालैण्ड अस्तित्व में आया था तो उस समय असम के राज्यपाल ही नागालैण्ड के राज्यपाल के रूप में कार्य करते रहे। यह व्यवस्था, कुछ परिवर्तनों के साथ, 1989 तक चलती रही।
कमिश्नर हाउस जिसका निर्माण 1957 में किया गया था को राजभवन निर्दिष्ट किया गया जब विष्णु सहाय असम और नागालैण्ड के राज्यपाल थे। कमिश्नर हाउस एक छोटा पहाड़ीनुमा भवन था जिसकी दीवारें बाँस की थी जिनपर सीमेण्ट से प्ल्स्तर किया गया था और जो लकड़ी के ढाँचे पर टिका हुआ था। डॉ॰ गोपाल सिंह जब 1989 में राज्य के विशिष्ट राज्यपाल बनें तब उन्होंने राजभवन का नवीनीकरण करवाया। दीवारों को लकड़ी में पैनल करवाया गया और कुछ सुविधाएँ जोड़ी गईं।

