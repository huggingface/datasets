रैंडल कीथ "रैंडी" ऑर्टन एक अमेरिकी पेशेवर पहलवान व अभिनेता है, जो पेशेवर कुश्ती कंपनी डब्ल्यूडब्ल्यूई से अनुबंधित है। वे 13-बार के विश्व हेवीवेट चैम्पियनशिप है, उन्होने आठ बार डब्ल्यूडब्ल्यूई चैंपियनशिप और चार बार वर्ल्ड हेवीवेट चैंपियनशिप जीती है। डब्ल्यूडब्ल्यूई चैंपियनशिप से एकीकृत होने से पहले वे हीं वर्ल्ड हेवीवेट चैंपियनशिप के अंतिम धारक रहे है अब यह टाइटल डब्ल्यूडब्ल्यूई वर्ल्ड हेवीवेट चैंपियनशिप के नाम से जाना जाता है।
ऑर्टन तीसरी पीढ़ी के पेशेवर पहलवान है उनसे पहले उनके दादा बॉब ऑर्टन सीनियर, पिता काउबॉय बॉब ऑर्टन और चाचा बैरी ऑर्टन सभी पेशेवर कुश्ती में हाथ आजमा चुके है।
ऑर्टन का जन्म 1980 मे पेशेवर पहलवान बॉब ऑर्टन व उनकी पत्नी एलेन के घर हुआ। उनके दादा बॉब ऑर्टन सीनियर और चाचा बैरी ऑर्टन भी पेशेवर पहलवान थे। ऑर्टन ने हेजलवुड हाइ स्कूल से शिक्षा प्राप्त की जहाँ वे पहलवान भी थे।
नवम्बर 2005 में, ऑर्टन ने अपनी गर्लफ्रैंड समंथा स्पेनो के साथ सगाई की घोषणा की, 21 सितंबर, 2007 को दोनो ने विवाह कर लिया। जुलाई 12, 2008 को उनके घर एक बेटी का जन्म हुआ जिसके नाम का टैटू रैंडी ने अपने बाएँ हाथ पर बनवाया। सन 2013 में स्पेनो से तलाक लेने के बाद ऑर्टन ने जुलाई 2015 में किम मैरी केसलर से सगाई की घोषणा की।
सन 1998 मे स्नातक की पढाई पूरी करने के पश्चात वे अमेरिकी मरीन में शामिल हुए पर उनके अभद्र व्यवहार के कारण उनका कोर्ट मार्शल कर दिया गया और 38 दिन की कैद फौज की जेल मे गुजारनी पडी।
सन 2000 में ओवीडब्ल्यू पर कुश्ती का प्रशिक्षण प्राप्त किया।
रैंडी ने मुख्य भाग की शुरूआत लेजेंड किलर के रूप मे की जो डब्ल्यूडब्ल्यूई के महान पहलवानो को हराकर उन्हे कुचल देता है।

