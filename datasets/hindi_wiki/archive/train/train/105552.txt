{{Infobox officeholder
|name   = अश्वनी लोहानी|image   = |caption  = |office   = एयर इंडिया के प्रबंध निदेशक और चेयरमैन |predecessor = रोहित नंदन|successor  = |primeminister = नरेन्द्र मोदी|term   = 29 अगस्त 2015|birth_place = कानपुर, उत्तर प्रदेश, भारत|birth_date  = जन्म: 22 दिसंबर|death_date  = |alma_mater  = भारतीय रेलवे संस्थान, जमालपुर|nationality = भारतीय|religion  = हिन्दू}}अश्वनी लोहानी, राष्ट्रीय विमानन कंपनी एयर इंडिया लिमिटेड के अध्यक्ष एवं प्रबंध निदेशक हैं। इससे पूर्व वे भोपाल में मध्य प्रदेश पर्यटन विकास निगम के प्रबंध निदेशक के पद पर कार्यरत थे। वे इंडियन रेलवे सर्विस ऑफ इंजीनियर्स के वर्ष 1980 बैच के अधिकारी हैं। लोहानी एक मकेनिकल इंजीनियर हैं। साथ ही इंडियन स्टीम रेलवे सोसाइटी के संस्थापक सदस्यों में से एक है। इसके अलावा सीआईआई नेशनल टूरिज़म काउंसिल के सदस्य और चार्ट्ड इंस्टीट्यूट ऑफ लॉजिस्टिक्स एंड ट्रांसपोर्ट के फैलो भी हैं। भारतीय रेलवे के दिल्ली क्षेत्रीय कार्यालय में डिविजनल रेलवे मैनेजर के पद पर रहते हुए उन्होंने सीमित संसाधनों के बूते दिल्ली के तीन अहम रेलवे स्टेशनों नई दिल्ली, पुरानी दिल्ली और हजरत निजामुद्दीन में व्यापक सुधार कार्य किए। इसके अलावा उन्होंने रेलवे के इस डिविजन में कई नए कार्यों की भी शुरुआत की। 
वे ‘मिस्टर टर्नअराउंड’ के नाम से जाने जाते हैं। उनके पास इंजिनियरिंग की चार डिग्रियां हैं, जिसके लिए उनका नाम लिम्का बुक रिकॉर्ड्स में दर्ज है। कैग अमूमन सरकार के कामकाज में मीनमेख ही निकालता है। लोहानी दिल्ली में जब डिविजनल रेलवे मैनेजर थे, तब रेलवे अकेला सरकारी विभाग था जिसकी कॉमनवेल्थ गेम्स के दौरान इंफ्रास्ट्रक्चर संबंधी काम की कैग ने तारीफ की थी।
