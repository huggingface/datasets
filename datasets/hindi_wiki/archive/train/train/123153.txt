म्यूज़िक का महा मुक़ाबला हिन्दी टीवी चैनल स्टार प्लस पर प्रसारित होने वाला एक धारावाहिक कार्यक्रम है, जिसका प्रथम एपिसोड 19 दिसंबर 2009 को प्रसारित हुआ था। यह कार्यक्रम 13 सप्ताह के लिये प्रसारित होना निश्चित हुआ था। इस कार्यक्रम में 6 टीमें, अपने कप्तानों के साथ हर शनिवार और रविवार प्रतियोगिता किया करते थे। कप्तानों में मीका सिंह, हिमेश रेशमिया, मोहित चौहान, श्रेया घोषाल, शान और शंकर महादेवन हैं। आयुशमान खुराना इस कार्यक्रम के प्रस्तुतकर्ता हैं। 
प्रत्येक शनिवार और रविवार दो कप्तानों और उनके टीमों के बीच मुकाबला होता है और अधिक अंक लेने वाले जीतते हैं। जो काप्तान नहीं लड़ते है वे अन्य गायकों के प्रदर्शन का निर्णय करते है। हर मुक़ाबला में 5 दौर होते है। दर्शक और निर्णायक मिलकर अंक देते है। यह कार्यक्रम मुंबई के एक बड़े आउटडोर स्टेडियम में होता है। हर दर्शक सदस्य के पास एक "वोटिंग मीटर" होता है, जिसके द्वार वह वोट कर सकते है। हर दिन एक "सिंगर ऑफ़ द डे" का पुरस्कार एक निर्णायक देता है।
पहले चार चरणों में अंक दर्शक और निर्णायक देते है। निर्णायक समिति और दर्शक 10 में से अंक देते है और प्रत्येक प्रदर्शन के लिए दोनों मिलकर कुल 20 अंक होते है। अंतिम चरण में अंक 50 पाइंट में से होते है और सिर्फ़ दर्शक वोट करते है।
