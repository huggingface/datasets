मीसोआर्कियाई महाकल्प पृथ्वी के भूवैज्ञानिक इतिहास में आर्कियाई इओन का एक महाकल्प था, जो आज से 320 करोड़ वर्ष पहले आरम्भ हुआ और 280 करोड़ वर्ष पहले अंत हुआ। पृथ्वी पर पाये गये सबसे प्राचीन स्ट्रोमैटोलाइट जीवाश्म इसी युग में उत्पन्न हुए थे। पृथ्वी के वायुमण्डल में कार्बन डाईऑक्साइड की सान्द्रता वर्तमान से कुछ गुना अधिक थी जिस कारण ग्रीनहाउस प्रभाव अधिक शक्तिशाली था। सूरज आज की तुलना में 70% कम कांतिमान था, इसलिए इस ग्रीनहाउस उग्रता के बावजूद तापमान आज से ज़्यादा अधिक नहीं था। इस महाकल्प से पहले पेलियोआर्कियाई महाकल्प चल रहा था और इसके बाद नियोआर्कियाई महाकल्प आरम्भ हुआ।
