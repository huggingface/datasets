लेश्या की परिभाषाकृष्ण आदि छः प्रकार के पुद्गल द्रव्यों के सहयोग से स्फटिक के परिणमन की तरह होने वाला आत्म-परिणाम लेश्या है।स्वामी श्रीमन्नेमीचन्द्रसैद्धांतिचक्रवर्ती जी ने गोम्मटसारजी जीवकांड में बताया है कि :- 
लिपंइ अप्पीकीरइ एदीए णियअपुण्‍णपुण्‍णं च ! जीवोत्ति होदि लेस्सा लेस्सागुणजाणयक्खादा !!488!! 
अर्थात, 
- जो लिम्पन करती है, याने को कर्मों को आत्मा से लिप्त करती है, वह लेश्या है ! - जिसके द्वारा आत्मा पुण्य-पाप से अपने को लिप्त करती है, वह लेश्या हैं ! - जो कर्म-स्कंध से आत्मा को लिप्त करता है, वह लेश्या है ! 
जैसे, मिट्टी,गेरू आदि के द्वारा दीवार रंगी जाती है, उसी प्रकार शुभ-अशुभ भाव रूप लेप के द्वारा आत्मा का परिणाम लिप्त किया जाता है !!! यह भी कह सकते हैं कि :- मनुष्य के अच्छे-बुरे भावों को लेश्या कहते हैं ! 
आगे जिस प्रकार थर्मामीटर से शरीर का ताप नाप जाता है, उसी प्रकार "भावों के द्वारा" आत्मा का ताप अर्थात उसकी लेश्या का पता चलता है !!! - कषायों के उदय से अनुरंजित मन-वचन-काय की प्रवृत्ति को लेश्या कहते हैं !!!
