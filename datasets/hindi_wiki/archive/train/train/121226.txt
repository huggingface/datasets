रॉस 128 बी पृथ्वी के आकार का एक बहिर्ग्रह है जो रॉस 128 नामक लाल बौने तारे के वासयोग्य क्षेत्र में परिक्रमा कर रहा है। यह एक पत्थरीला ग्रह है जो पृथ्वी से 11 प्रकाशवर्ष की दूरी पर स्थित है। प्रॉक्सिमा सेन्टॉरी बी के बाद यह पृथ्वी का दूसरा सबसे से समीपी बहिर्ग्रह है। यह पृथ्वी से 35% अधिक द्रव्यमान रखता है और पृथ्वी की तुलना में अपने तारे की 38% अधिक रोशनी प्राप्त करता है। खगोलवैज्ञानिकों का अनुमान है कि यदि इसका कोई वायुमंडल है तो सम्भव है कि इसकी सतह पर द्रव-अवस्था में जल भी हो सकता है।
