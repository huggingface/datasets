यह बिहार राज्य के वैशाली जिला में बाकरपुर पंचायत एवं इसके आसपास के गाँवों में रहने वाले यादवों का एक गैर-राजनीतिक संगठन है। फरवरी 2011 में गठित यह संघ यादव कुल के सामाजिक एवं आत्मिक सुधार हेतु कार्यरत है। संगठन का गैर पंजीकृत कार्यालय ग्राम गोविन्दपुर झखराहा में है। बाकरपुर क्षेत्र में यादव जाति समूह के उन्नयन एवं समस्याओं के न्यायपूर्ण एवं नीतिगत निदान के लिए यह संघ सामूहिक हित के लिए कार्य करता है। 
बाकरपुर पंचायत एवं आसपास के गणमान्य व्यक्तियों द्वारा फरवरी 2011 में एक महत्वपूर्ण बैठक के बाद यादव संघ की औपचारिक स्थापना हुई। इसके कार्यक्षेत्र में बाकरपुर, गोविन्दपुर झखराहा, शेखपुरा, नीरपुरा, सरमस्तपुर, अहमदपुर, दोबरकोठी, चकजैनव, गंगाजल, कल्याणपुर, कैलाचक, खोकसा एवं तेलिया ग्राम आते हैं। संघ की मासिक बैठक प्रतिमाह दूसरे रविवार को निर्धारित है लेकिन आवश्यकतानुसार आयोजन तिथि में बदलाव भी होता है। वैशाली की प्राचीन गणराज्यीय परंपरा अनुसार संघ की मासिक बैठक बारी-बारी से अलग-अलग गाँव में होती है। नियमित रूप से होनेवाली इन बैठकों में पंचायत अथवा संघ से जुडे सदस्यों द्वारा पूर्व निर्धारित कार्यक्रमानुसार परिचर्चाएँ होती है। 
बाकरपुर अथवा इसके आसपास रहनेवाले यादव जाति का कोई भी सदस्य जो ग्यारह रुपए की वार्षिक सदस्यता शुल्क का भुगतान कर चुका हो, संघ का सदस्य हो सकता है। कार्यक्षेत्र से बाहर निवास करने वाले वैसे किसी व्यक्ति को, जो संघ के विकास के प्रति अपनी निष्ठा रखते हों, उन्हें कार्यकारी टीम के सदस्य द्वारा मनोनित किया जा सकता हैं।
संघ का संगठनात्मक रूप प्रजातांत्रिक है जिसमें अध्यक्ष, उपाध्यक्ष, सचिव, कोषाध्यक्ष सहित 11 कार्यकारी सदस्य हैं। इसके अतिरिक्त यादव संघ बाकरपुर की सदस्यता, प्रसार एवं मीडिया कवरेज हेतु एक अधिकारी मनोनित सदस्य हैं। मासिक बैठकों के आयोजन तथा सभा का कार्यसंचालन के लिए कार्यकारी अध्यक्ष चुना जाता है। संघ की आमसभा द्वारा चयनित इसके वर्तमान पदाधिकारीगण इस प्रकार हैं: -
== संघ के उद्देश्य एवं कार्य == 
