पदम भारत के जम्मू-कश्मीर राज्य के कारगिल जिले की ज़ांस्कर तहसील का मुख्यालय है। इसका नाम पद्मसंभव के नाम पर पड़ा। ज़ांस्कर घाटी का यह एकमात्र नगर तथा प्रशासनिक केंद्र है। ऐतिहासिक दृष्टि से यह ज़ांस्कर साम्राज्य की दो राजधानियों में से एक था जबकि दूसरी राजधानी थी- ज़ांगला। 
यहाँ तक पहुँचने के लिए फिलहाल एक ही संपर्क मार्ग है - राष्ट्रीय राजमार्ग 01 डी, जो कि इसे कारगिल से होते हुए बाकी देश से जोड़ता है। कारगिल शहर से पदम की दूरी 240 किलोमीटर है। मनाली लेह राजमार्ग पर स्थित हिमाचल प्रदेश के दारचा और पदुम के बीच एक ट्रेक भी है तथा सड़क निर्माण का कार्य जारी है। 
पदम तीन तरफ फैली हुई ज़ांस्कर घाटी के केंद्र में स्थित है। यहाँ की औसत ऊँचाई 3,657 मीटर है। 
पदम की जनसंख्या लगभग 1,000 है। पदम में अधिकतर लोग तिब्बती बौद्ध हैं। लगभग 40% आबादी मुस्लिम भी है जो मूलतः बल्तिस्तानी हैं तथा 17वीं शताब्दी से यहाँ बसे हुए हैं। 

उप-खंड मुख्यालय पदम ज़ंस्कार खंड का नगर है जो जम्मू कश्मीर के कारगिल जिले में स्थित है।
ज़ंस्कार नदी वादी में बहती है और इसका स्रोत पेंसी ला का द्रांग द्रूंग ग्लेसियर है।
ज़ंस्कार नदी पिबिटिंग गाँव के निकट लुंगनाक नदी में जाकर मिलती है।
पदम के निकट कई उल्लेखनीय बौद्ध आश्रम हैं जिनमें बर्दन आश्रम और कुर्शा आश्रम शामिल हैं। उनके अलावा नवनिर्मित दलाई लामा फोटांग भी है।
बस से:
यहाँ बस का विवरण पहली जुलाई से लेकर सितम्बर की 15 तक ही लागू होती हैं। इसके पश्चात मनाली-लेह राष्ट्रीय राजमार्ग औपचारिक रूप से बंद पड़ जाता है। दूसरी सड़कें जिनमें लेह से श्रीनगर का कारगिल से होता राजमार्ग अकतूबर के अंत तक खुला होता है। ज़बरदस्त बर्फ़बारी के बावजूद भी लेह से नुबरा वादी की सड़क जो खुरदुंग ला की ऊँचाई से होकर गुज़रती है, पूरे साल खुली रहती है।
साँचा:Ladakh
