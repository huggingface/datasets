लहरपुर सीतापुर जनपद की एक ऐतिहासिक तहसील, विकास खण्ड, थाना मुख्यालय है। यह 27.72" उत्तर 80.9 पूर्व में समुद्रतल से औसतन 133 मीटर पर स्थित है। वर्ष 2001 की जनगणना के अनुसार यहां की जनसंख्या100,080 थी जो वर्तमान में 150,000 के करीब है। यह मुग़ल शासक अकबर के नवरत्न राजा टोडरमल की जन्मस्थली के रूप में जानी जाती है। महान सन्त व कालजयी कवि गोस्वामी तुलसीदास के यहां के सूरजकुंड तीर्थ स्थल पर आने के प्रमाण भी उपलब्ध हैं। सूफी सन्त हज़रत मज़ाशाह कलन्दर की दरगाह यहां पर स्थित है जिसके सालाना उर्स मुबारक के अवसर पर कई जनपदों से फरियादी आते हैं। एक समय यहां का मुख्य व्यवसाय हथकरघा हुआ करता था पर मूलभूत संरचना के अभाव में यहां के कारीगर देश के अन्य भागों में पलायन करने को मजबूर हैं।नगर की निजी बस व्यवस्था एक समय जनपद में सबसे अच्छी मानी जाती थी पर समय के साथ कम लाभ देने के कारण यह भी निम्न स्तर तक गिर चुकी है। जनसंख्या की दृष्टि से यहां लगभग70% मुस्लिम एवं 30% हिन्दू निवास करते हैं। मुस्लिम में मुख्य रूप अंसारी तथा हिन्दुओं में खत्री/ ब्राह्मण जातियां हैं। नगर के आस-पास के ग्रामीण भागों में कर्मशील सिख किसानों के बस जाने के बाद से स्थानीय वर्मा जाति ने भी आधुनिक विधि से कृषि करके आर्थिक उन्नति के मार्ग भी खोल लिए। ये पहले काफी पिछड़ा हुआ छेत्र माना जाता था लेकिन 10 साल में इसका इतिहास दूसरे कस्बो से काफी आगे निकल गया है / 
'प्रमुख स्थान'-प्रमुख स्थलों में यहाँ कई ऐतिहासिक शिव मंदिर और रामलीला मैदान का कुण्ड अति शोभनीय है जहा प्रतिवर्ष रामलीला का आयोजन किया जाता है | शहर बाज़ार, पराग शाह चौराहा, गुरखेत बाज़ार, मजाशाह चौराहा, पाटन दीन चौराहा, खत्रियाना चौराहा, बिसवां तिराहा, जोशीताल चुंगी आदि हैं।
'शिक्षण संस्थान'- श्री खेमकरन इण्टर कालेज, एच0एम0एच इण्टर कालेज, जु0कि0गो0प्र0स0वि0म0 इण्टर कालेज, आदर्श कैलाश नाथ इंटर कॉलेज, राईन गर्ल्स इंटर कॉलेज आदि हैं। स्नातक क्षेत्र में शिक्षा के लिए यहाँ पर एच एम् एच डिग्री कॉलेज और थोड़ी दूर पर शिवाजी विद्यापीठ के रूप में मात्र दो विद्यालय ही हैं।--Drashu 02:03, 11 जुलाई 2010 डॉ॰ आशुतोष शुक्ल
