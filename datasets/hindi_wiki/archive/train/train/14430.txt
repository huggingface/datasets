श्री मनसा राम सन 1737 से 1740 तक काशी राज्य के नरेश रहे। मनसा राम काशी नरेश राजा बलवंत सिंह के पिता थे जिनका जन्म बनारस के गंगापुर गांव में हुआ था। जमींदार मनसा राम बनारस,जौनपुर और मिर्जापुर के आमिल बनने से पहले अवध के नवाब सफदरजंग के मातहत थे लेकिन राजस्व प्रबंधन के अपने काम-काज के चलते वो अपने पुत्र बलवंत सिंह को काशी नरेश का खिताब दिलवाने में कामयाब रहे। इस खिताब पर बाद में दिल्ली के मुगल बादशाह ने भी मुहर लगा दी। 
