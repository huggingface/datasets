एटा ज़िला भारतीय राज्य उत्तर प्रदेश का एक ज़िला है। इसका ज़िला मुख्यालय एटा है। एटा ज़िला अलीगढ़ मंडल का एक भाग है। भारतीय राजमार्ग दूरी के आधार पर यह नई दिल्ली से 207 किमी दूर है।कानपुर से 215 किमी आगरा से 85 किमी अलीगढ से 70 किमी मैंनपुरी से 56 किमी फिरोजाबाद से 72 किमी इटावा से 100 किमी बरेली से 120 किमी है।
वर्ष 2006 में भारत के पंचायती राज मंत्रालय ने देश के 250 पिछड़े जिलों में से एक के रूप में चयनित किया यह उत्तर प्रदेश के उन 34 जिलों में से एक है जिन्हें पिछड़ा क्षेत्र ग्राण्ट फण्ड प्रोग्राम के तहत निधि प्राप्त करते हैं।
2011 की नगणना के अनुसार एटा जिले की कुल जनसंख्या 1,761,152 है। यह लगभग गाम्बिया नामक देश अथवा अमेरिकी राज्य नेब्रास्का की कुल जनसंख्या के समान है। इस आधार पर इसको भारत में 272वें जिले का दर्जा प्राप्त है। जिले का जनसंख्या घनत्व 717 प्रत्येक वर्ग किलोमीटर में निवासी है। 2001–2011 के दौरान यहाँ जनसंख्या वृद्धि दर 12.77 प्रतिशत रही। यहाँ लिंगानुपात 863 महिला प्रति 1000 पुरुष है और यहाँ साक्षरता दर 73.27% है।
निर्देशांक: 27°30′N 78°45′E / 27.500°N 78.750°E / 27.500; 78.750
