दिल्ली विश्‍वविद्यालय एक सार्वजनिक केन्द्रीय विश्वविद्यालय है जो भारत की राजधानी दिल्ली में स्थित है। विश्‍वविद्यालय भारत सरकार द्वारा वित्त पोषित किया जाता तथा इसके कुलपति का पद भारत के उपराष्ट्रपति के पास होता है। दिल्ली विश्वविद्यालय के दो परिसर हैं जो दिल्ली के उत्तरी और दक्षिणी भाग में स्थित हैं और जिन्हें क्रमश: उत्तरी परिसर और दक्षिणी परिसर कहा जाता है। विश्‍वविद्यालय की स्थापना सन् 1922 में केन्द्रीय विधान सभा द्वारा पारित किए गए बिल के द्वारा हुई थी। इसके संस्थापक उपकुलपति हरिसिंह गौर थे। दिल्ली विश्‍वविद्यालय लगातार भारत के उच्च क्रमांकन विश्वविद्यालयों में से एक रहा है।
