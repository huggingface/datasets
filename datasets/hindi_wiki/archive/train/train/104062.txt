मेलबर्न ऑस्ट्रेलिया का दूसरा बड़ा और दूसरा पुराना शहर है। यह ऑस्ट्रेलिया के विक्टोरिया राज्य की राजधानी है। इस शहर को 25 जून 1850 में बसाया गया था। मेलबर्न ऑस्ट्रेलिया का दूसरा सबसे बड़ा शहर है। कला और संस्कृति का केंद्र मेलबर्न पोर्ट फिलिप खाड़ी के पास स्थित है। प्राय: इस शहर को ऑस्ट्रेलिया की खेल और सांस्कृतिक राजधानी भी कहा जाता है। मेलबर्न की स्थापना 1835 में हुई थी। बाद में कई सालों तक यह ऑस्ट्रेलिया का प्रमुख शहर बना रहा। 1901 से 1927 तक मेलबर्न यहां की राजधानी भी रहा। अपनी वैश्‍िवक अपील के कारण यह पर्यटकों को भी पसंद आता है। यहां के प्रमुख पर्यटक स्थलों की बात की जाए तो इन जगहों का सबसे पहले आता है।
मेलबॉर्न में पर्यटकों के लिए कई आकर्षक वस्तुएँ हैं। यहाँ का चिड़ियाघर जो आस्ट्रेलिया का सबसे पुराना चिड़ियाघर है, दर्शनीय स्थलों में प्रमुख है। मेलबॉर्न में स्थित शाही वनस्पति उद्यान विश्व के के सबसे अच्छे उद्यानों में से एक समझा जाता है। इसका निर्माण जर्मन मूल के वनस्पतिशास्त्री फर्नीएंड वॉन मूलर ने 1852 में किया था। मेलबर्न को कला और संस्कृति का शहर कहा जाता है इसका सबसे बड़ा प्रमाण है किल्डा रोड पर स्थित विक्टोरियन आर्ट गैलरी। बैंकसिया पार्क यहाँ का सबसे बड़ा पिकनिक स्थल है। खुली जगह और खेल का मैदान वाले इस पार्क में पक्षियों की लगभग 80 प्रजातियाँ पाई जाती हैं। रिप्पन ली हाउस संग्रहालय और ऐतिहासिक उद्यान राष्ट्रीय धरोहरों में गिने जाते हैं। मेलबर्न प्लैनेटेरियम दक्षिणी गोलार्ध का पहला डिजिटल प्लैनेटेरियम है। यहाँ सितारों की दुनिया की रोमांचक सैर की जा सकती है। जिज्ञासू और सक्रिय लोगों के लिए यहाँ के हाउस सीक्रेट्स और निटी ग्रिटी सुपर सिटी का स्पोर्ट्स वर्क अच्छा अनुभव साबित होगा।
