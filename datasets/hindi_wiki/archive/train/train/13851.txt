प्रगाश तीन कश्मीरी मुस्लिम लड़कियों द्वारा बनाया गया एक आधुनिक संगीत-समूह था जिसका गठन दिसंबर 2012 में हुआ था। इन प्रतिभावान लड़कियों के इस बैंड को काफी प्रसिद्धी मिली लेकिन थोड़े समय पश्चात ही इन पर इस्लाम के नियम तोड़ने के आरोप में आतंकवादियों से धमकियां मिलने लगी। इनके विरुद्ध श्रीनगर के मुफ्ती ने फतवा भी जारी किया, जिसके परिणामस्वरूप उन्होंने इसे बंद करने का निर्णय ले लिया।
