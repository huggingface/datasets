कॅप्लर-10, जिसे कॅप्लर-10ए और केओआई-72 के नाम से भी जाना जाता है, पृथ्वी से 564 प्रकाश वर्ष दूर शिशुमार तारामंडल के क्षेत्र में स्थित एक G श्रेणी का मुख्य अनुक्रम तारा है। यह आकार में हमारे सूरज से ज़रा बड़ा, द्रव्यमान में ज़रा छोटा और और तापमान में उस से ठंडा है। 2011 में इस तारे के इर्द-गिर्द हमारे सौर मंडल से बहार मिला सब से पहला पत्थरीला ग्रह परिक्रमा करता पाया गया था।
कॅप्लर-10 तारे के इर्द-गिर्द दो ग़ैर-सौरीय ग्रह परिक्रमा करते हुए पाए गए हैं, जिनमें से कम-से-कम एक पृथ्वी जैसा पत्थरीला ग्रह है। यह दोनों ग्रह इस प्रकार हैं:
कॅप्लर-10 एक G श्रेणी का मुख्य अनुक्रम तारा है। इसका द्रव्यमान हमारे सूरज के द्रव्यमान का 0.895 गुना और इसका व्यास हमारे सूरज के व्यास का 1.056 गुना है। इसकी आयु 11.9 अरब वर्ष अनुमानित की गई है - तुलना के लिए हमारे सूरज की आयु केवल 4.6 अरब वर्ष है। इसका सतही तापमान 5,627 कैल्विन है, जबकि हमारे सूरज का तापमान 5,778 कैल्विन है।
