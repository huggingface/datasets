प्रवासन हेतु अंतराराष्ट्रीय संगठन; International Oorganistion for Migration: यह संगठन अंतरराष्ट्रीय संस्था है जो मानवीय व्यवस्थित प्रवास को सुनिश्चित करती है तथा प्रवासियो को पुनर्वास अवसरो की खोज में सहायता प्रदान करती है इसका मुख्यालय जेनेवा, स्विट्जरलैंड में स्थित है करती है।
बुसेल्स में आयोजित अंतरराष्ट्रीय प्रवासन सम्मेलन द्वारा गठित एक अस्थायी अंतरसरकारीसमिति को यूरोप से होने वाले प्रवसन के संचरण की देखरेख का काम सौंपा गया। 1952 में इस समिति ने यूरोपीय प्रवासन हेतु एक अंतरसरकारी समिति के रूप में अपना कार्य शुरू किया तथा इसकी गतिविधियां यूरोप से उत्तरी अमेरिका, लैटिन अमेरिका एवं ओसीनिया की ओर होने वाली जनंसख्या विस्थापन तक सीमित थीं। आईसीईएस का संविधान 1954 में लागू हुआ। नवंबर 1980 में यूरोपीय शब्द को हटा दिया गया और इसे अंतरराष्ट्रीय प्रवासन समिति कहा जाने लगा। 1987 में आईसीएम केसंविधान में पुनः संशोधन किये गये, जो 1989 से लागूहुए। इन संशोधनों के फलस्वरूप वर्तमान संगठन आईओएम औपचारिक रूप से अस्तित्व में आ गया।
आईओएम का उद्देश्य प्रवासियों के संगठित विस्थापन में सहायता देना अप्रवासी एवं उत्प्रवासी दोनों देशों की जरूरतों को पूरा करना तथा प्रवासियों को पुनर्वास सुविधाएँ उपलब्ध कराना है।
इसमें एक परिषद कार्यकारीसमिति तथा सचिवालय शामिल है। परिषद में सभीसदस्य देशों व पर्यवेक्षकों केप्रतिनिधि भाग लेते हैं। इसकीवार्षिक बैठक होती है। यह नीति कार्यक्रम एवं वित सम्बंधी मामलों का निर्णय करती है नौ सदस्यीय कार्यकारी समिति की बैठकवर्ष में दो बार होती है तथाइसका चुनाव वार्षिक होता है। सामिति द्वारा परिषद् के लिए कार्ययोजना तैयार की जाती है तथा बजट, वित्त वयातायात के समन्वय पर दीगयी उप-समितियों की रिपोर्ट के आधार अपनी सिफारिशेंप्रस्तुत की जाती हैं। सचिवालय एक महानिदेशक केअधीन कार्य करता है।
1952 से लेकर अब तक आईओएम द्वारा एक करोड़प्रवासियों व शरणार्थियों तक अपनी सहायता पहुंचायी गयी है। आईओएम की गतिविधियां विश्वभर में फैले 82 फील्ड मिशनों तथा उप-कार्यालयों द्वारा सम्पन्न की जाती हैं।यातायात सुविधाओं आपातकाल कार्यक्रमों तथा पुनर्वास सेवाओं के माध्यम से प्रवासियों कीसहायता की जाती है। 1965 में शुरू किया गया चयनितप्रवासन कार्यक्रम उच्च शिक्षित व्यक्तियों के प्रवासन के माध्यम से यूरोप से लैटिन अमेरिका की ओर तकनीक के स्थानांतरण को सुगम बनाता है। इस प्रकार के अन्य कार्यक्रमों में एकीकृत विशेषज्ञ कार्यक्रम, शिक्षित मानव संसाधन के क्षेत्र मेंक्षैतिज सहयोग कार्यक्रम तथा प्रतिभा वापसी कार्यक्रम शामिल हैं। आईओएम विकासशील देशों को प्रतिभा पलायन की समस्या से निपटने में भी सहायता देता है। 1998 में शुरू किये गये आपात मानवीय वापसी कार्यक्रम के अंतर्गत केन्द्रीय व पूर्वी यूरोप में कुशल कार्मिकों को उनके मूल गृह स्थानों परलौटने के लिए प्रोत्साहित किया जाता है। 1990 के दशक में आईओएम की गतिविधियां सोवियत संघ के विघटन वयूगोस्लाविया के विखंडन के बाद होने वाले प्रवासन प्रवाह पर केन्द्रित रहीं। गृह युद्धों से पीड़ित अफ्रीकी देशों में भी प्रवासन कार्यक्रमों को भी सहायता दी गयी। इसके अलावा यह संगठन राष्ट्रीय प्रवासन नीतियों के निर्माण तथा प्रवासन सम्बंधी मुद्दों पर अध्ययन के संचालन में भी सहायता करता है। यह एक बहुपक्षीय मंच के रूप में कार्य करता है, जहां प्रवासन सम्बंधी मूल मुद्दों पर विचार-विमर्श किया जा सकता है।
