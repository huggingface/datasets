2007 क्रिकेट विश्व कप का फाइनल मैच 28 अप्रैल 2007 को बारबाडोस, वेस्टइंडीज में ऑस्ट्रेलिया क्रिकेट टीम और श्रीलंका क्रिकेट टीम के बीच खेला गया था। बारिश की वजह से मैच को 38 - 38 ओवरों का रखा गया और ऑस्ट्रेलिया ने 281 रन बनाए और फिर श्रीलंका को फिर बारिश होने की वजह से 36 ओवरों का रखा गया जिसमें लंका टीम 8 विकेट पर मात्र 215 रन ही बना सकी।
1996 के विश्व कप के बाद श्रीलंका दूसरी बार विश्व कप फाॅइनल में पहुंची था जबकि आस्ट्रेलियाई टीम लगातार तीसरी बार और कुल मिला कर छठी बार विश्व कप फाॅइनल में पहुंची थी। लगातार हो रही बरसात की वजह मैच को 38 ओवर का कर दिया गया।आस्ट्रेलियाई कप्तान रिकी पोंटिग ने टाॅस जीता और पहले बल्लेबाजी करने का फैसला किया। आस्ट्रेलियाई ओपनर एडॅम गिलक्रिट और मैथ्यू हेडन ने संभल कर खेलते हुए कुछ ओवर आराम से खेले। एक बार निगाह जम जाने के बाद दोनो खिलाड़ी 2003 फाॅइनल की तरह मैदान के चारों ओर तूफानी बल्लेबाजी की और पहले विकेट के लिए 22.5 ओवर में 172 रन जोड़े। इसी बीच गिलक्रिस्ट ने अपना शतक भी पूरा किया। इस साझेदारी को मंलिगा ने हेडन को जयवद्धने के हाथो आऊट करवा कर तोड़ा। तीसरे क्रम पर रिकी पोटिंग के साथ गिलक्रिस्ट ने दूसरे विकेट के लिए 52 रन जोड़े। इस प्रकार आस्टेªलिया ने निर्धारित 38 ओवर में चार विकेट के नुकसान पर 281 को चुनौतीपूर्ण स्कोर खड़ा किया।
282 के चुनौतीपूर्ण लक्ष्य का पीछा करते हुए श्रीलंका का पहला विकेट उपला थंरगा के रूप में जल्द ही तीसरे ओवर में गंवा दिया। लेकिन दूसरे विकेट के लिए सनथ जयसूर्या और कुमार सगांकारा के बीच हुई 116 रन की बेहतरीन साझेदारी ने श्रीलंका को मुकाबले में फिर से वापिस ला खड़ा कर दिया। लेकिन एक बार दोनो के आऊट हो जाने के बाद श्रीलंकाई टीम बढ़ते हुए आवश्यक रनगति के चक्कर में विकेट गवांती रही और 36 ओवर में 8 विकेट के नुकसान पर 218 रन ही बना सकी।
