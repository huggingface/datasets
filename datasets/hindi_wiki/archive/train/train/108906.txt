तारक मेहता का उल्टा चश्मा भारतीय हिन्दी धारावाहिक है, जिसका प्रसारण सब टीवी पर 28 जुलाई 2008 से सोमवार से शुक्रवार रात 8.30 बजे होता है। इसका निर्माण नीला असित मोदी और असित कुमार मोदी ने किया है। यह सब टीवी में सबसे अधिक देखा जाने वाला कार्यक्रम है। यह कहानी तारक मेहता के "दुनिया ने ऊन्धा चश्मा" पर आधारित है, जो एक गुजराती साप्ताहिक अखबार चित्रलेखा के लिए लिखते थे।
यह कहानी मुंबई के गोकुलधाम की है, जहाँ सभी लोग एक दूसरे के साथ खुशी से रहते है। जेठालाल चम्पकलाल गड़ा एक व्यापारी है जो बहुत देर से उठता है और इसे जलेबी फाफड़ा बहुत अच्छा लगता है। लेकिन सभी लोग इसे परेशान करते रहते हैं। घर में टपू और दया और कभी कभी साला सुन्दर। इसके अलावा कभी कभी दुकान में भी इसे परेशान होना पड़ता है। इसकी पत्नी दया जेठालाल गड़ा मुख्यतः कभी भी गरबा करने लगती है। टप्पू हमेशा शैतानी करनी की सोचता है और अपने शिक्षक आत्माराम भिड़े को सताता रहता है। कई बार वह भिड़े के घर के खिड़की का काँच तोड़ चुका है। आत्माराम भिड़े बच्चों को पढ़ाते हैं और काफी बचत करने के पीछे रहते हैं।
पोपटलाल एक पत्रकार है, जो हमेशा अपने छाते के साथ ही रहता है और अपनी शादी के लिए चिंतित रहता है। इसके अलावा तारक मेहता जेठालाल के परम मित्र हैं और उसे हमेशा मुसीबतों से बचाते हैं। हंसराज हाथी को हमेशा कुछ न कुछ खाना पसंद है। वह कभी खाने पर नियंत्रण नहीं कर पाता है। जिस कारण वह मोटा हो गया लेकिन मोटापे को कम करने के हर प्रयास पर उसे विफलता ही मिलती है।
जेठालाल के दुकान में नट्टू काका और बाघा रहते हैं। नट्टू काका हमेशा जेठालाल को अपनी पगार बढ़ाने के लिए कहते हैं। बाघा हमेशा कार्य को खराब कर देता है। इसके अलावा वह बावरी के प्यार में बावरा भी हो जाता है।
इस धारावाहिक का निर्माण मुख्यतः मुंबई में ही हुआ है। लेकिन इसके कुछ भाग गुजरात और दिल्ली में भी बनाए गए हैं। यह इसके अलावा विदेशों में लंदन, ब्रुसेल्स, पेरि‍स, हाँग काँग आदि जगह में भी जाकर इस का निर्माण किया गया है। इसने 6 नवम्बर 2012 को अपने 1000 प्रकरण पूर्ण कर लिए। इसके बाद इसके निर्माता असित कुमार मोदी ने इस बात का खुलासा किया की वह जल्द ही इस धारावाहिक पर एक फिल्म बनाएँगे। इसके लिए कहानी तैयार हो रही है।
मुख्यतः फिल्म के प्रचार के लिए इस धारावाहिक में कई बॉलीवुड कलाकार आ चुके हैं। शाहरुख खान, रोहित शेट्टी अपने फिल्म चेन्नई एक्सप्रेस के प्रचार के दौरान आए थे। जिसमें सभी गोकुलधाम वासियों को उनके घर को ले लेने का डर दिखा कर सभी को एक घर में लाया जाता है। तब उनको इस बात का पता चलता है। वहीं सलमान खान अपने फिल्म रेड्डी के प्रचार हेतु आते हैं। जिसमें वह टप्पू द्वारा उनके कार पर खरोच हेतु गोकुलधाम में आते हैं। जहाँ उन्हें देख सभी लोग मिलने लगते हैं। साथ ही रितिक रोशन, सतीश कौशिक, अमिताभ बच्चन, वरुण धवन, प्राची देसाई, अक्षय कुमार, अभिषेक बच्चन, अजय देवगन, करीना कपूर, प्रियंका चोपड़ा आदि भी आयें हैं।
हीरे के चोरी के प्रकरण में सीआईडी भी इस धारावाहिक में आ जाते हैं। जिसके बाद वे सभी लोगों के घरों की तलाशी लेते हैं और अंत में जेठालाल के सुराग देने के बाद वह प्रकरण को समाप्त कर हीरा और हीरा चोर को खोज लेते हैं। इसमें शिवाजी साटम, दयानन्द शेट्टी, आदित्य श्रीवास्तव, गौरव खन्ना और दिनेश फड्निस शामिल थे।
