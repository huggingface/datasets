पटाख़ा एक छोटी-सी विस्फोटक आतिशबाज़ी है जो मुख्यत: भारी आवाज या शोर उत्पन्न करने के उद्देश्य से बनायी जाती है। पटाख़ों का आविष्कार चीन में हुआ। इसमें अधिकतर कम-ज्वलनक बारूद प्रयोग में लाया जाता है। पटाखे बनाने में प्रयोगित मुख्य रसायन कृषि में प्रयोग किये जाने वाले रसायन होते हैं, जैसे कि कलमी शोरा व गंधक कोयला प्रयोग किया जाता है। यह बड़ी ही आसानी से किसी भी खेती-बाड़ी की दुकान से प्राप्त हो जाते है। पुरातन काल में इस काले बारूद का प्रयोग तोपों में किया जाता था और 20वीं शताब्दी में इसे बन्दूक की गोली भरने में भी प्रयोग किया जाने लगा, जिसके कारण इसका नाम अंग्रेज़ी में "गनपाउडर" पड़ गया।
पटाख़ों को अंग्रेज़ी में 'क्रैकर', फ़ारसी में 'तरक़े', गुजराती में 'फटाक' और पुर्तगाली में 'पनचाऊँ' कहते हैं।
