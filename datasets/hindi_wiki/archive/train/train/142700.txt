अधिकांश ब्लॉगवेयर यानि ब्लॉग प्रकाशन तंत्र प्रकाशित लेखों पर पाठक को अपनी प्रतिक्रिया या टिप्पणी करने की सुविधा प्रदान करते हैं। यह एक साधारण फॉर्म होता है जिसमें पाठक को अपना नाम, ईमेल पता, वेबसाईट आदि की जानकारी भी देनी होती है। 
टिप्पणी की सुविधा देना ब्लॉग लेखक का हक होता है। कई ब्लॉग पंजीकृत पाठकों से ही टिप्पणी स्वीकार करते हैं तो कई अनाम पाठकों को भी टिप्पणी करने देते हैं। कुछ ब्लॉग स्वचालित बॉट द्वारा किये जाने वाली स्पैम टिप्पणयों को रोकने के लिये कैप्चा या वर्ड वेरिफिकेशन का भी प्रयोग करते हैं जहाँ पाठक को दिखाये चित्र से शब्द या अक्षर टाईप करने होते हैं ताकि मानवीय और यांत्रिक प्रविष्टि में अंतर किया जा सके।
