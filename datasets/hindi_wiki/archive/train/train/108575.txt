विवांता बाइ ताज - जिसे पर्यटक और स्थानीय नागरिक - फिशरमैन कोवे के नाम से जानते हैं- चेन्नई, भारत मे बंगाल की खाड़ी के तट पर बसा एक विलासिता-प्रधान बीच रिज़ॉर्ट है। भारत सरकार के पर्यटन मंत्रालय से पाँच सितारा रिज़ॉर्ट के रूप मे मान्यता प्राप्त यह रिज़ॉर्ट ताज होटेल्स, रिज़ॉर्ट्स आंड पॅलसस श्रृंखला का नाम है और इस ग्रूप के लिज़र/रिज़ॉर्ट होटेल अनुभाग मे शामिल है। ताज समूह के एक सहयोगी कोवेलोंग बीच होटेल्स लिमिटेड के स्वामित्व वाला यह रिज़ॉर्ट 18वीं शताब्दी के एक डच किले के खंडहर पर बसा हुआ है। 
इस तट पर 18वीं शताब्दी के अंत मे आगमन के बाद डच लोगों ने एक भव्य किले का निर्माण किया था। पर शीघ्र ही उन्हे अरकोट के नवाब ने आक्रमण कर किले से भगा दिया। इसके कुछ ही साल बाद फ्रांसीसियों ने नवाब को धोखा दिया और उनसे यह किला हासिल कर लिया। बाद मे ब्रिटिशर्स ने डच लोगों को हराया और आज़ादी के समय तक यह किला उन्ही के पास था। इसी किले के भग्नावशेष पर यह रिज़ॉर्ट बना हुआ है। 
इसका अधिकारिक रूप से उद्घाटन 1974 मे किया गया था। 1996 मे इंडियन होटेल्स कंपनी ने कोवेलोंग बीच होटेल लिमिटेड के साथ इस होटेल को चलाने के लिए एक तकनीकी सहायता अनुबंध किया।
सितंबर 2010 मे इस होटेल का नामकरण विवांता बाइ ताज - फिशरमैन कोवे, चेन्नई के रूप मे किया गया।
यह रिज़ॉर्ट चेन्नई शहर से 32 किलो मीटर की दूरी पर बना हुआ है। यह कोवेलोंग बीच के निकट और मंदिरो के शहर महबलीपुरम और कांचीपुरम के समीप स्थित है। 
इन सबके के अलावा फिशरमैन कोवे का सबसे मजेदार पहलू है एक विशेष समयकाल के दौरान किया जा सकने वाला टर्टल वॉक. इस दौरान आप फिशरमैन कोवे के आस-पास के बीच पर आए हुए ऑलिव रिड्ली टर्टल को अपने रात्रि भ्रमण के दौरान अंडे देते देख सकते हैं। यह कछुए बहुत ही दुर्लभ प्रजाति के हैं और इनके अण्डों के बचने की संभावना बहुत कम होती है। यह रिज़ॉर्ट इस बात का विशेष ध्यान रखता है कि इन कछुओं के अंडे सुरक्षित रहें और इनसे निकलने वाले बच्चे सुरक्षित समुद्र मे पहुँच जाएँ. इस तरह आप अपने मनोरंजन के साथ ही पर्यावरण सरंक्षण के एक अनूठे प्रयास का भी अंग बनते हैं।
