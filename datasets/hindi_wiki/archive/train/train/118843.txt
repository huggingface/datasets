कवांगो, जो 1998 से पहले ओकवांगो के नाम से जाना जाता था, दक्षिणी अफ़्रीका में स्थित नामीबिया देश के 13 प्रदेशों में से एक है। इसकी राजधानी रुंडु है।
कवांगो प्रदेश में नामीबिया के अन्य हिस्सों की तुलना में अधिक वर्षा होती है, जिस से यहाँ कृषि और वन-सम्बन्धी आर्थिक विकास होने की अच्छी सम्भावनाएँ हैं। उत्तर में इस प्रदेश की सीमाएँ अंगोला से और दक्षिण-पूर्व में बोत्स्वाना से लगतीं हैं। प्रदेश के उत्तरी भाग से कवांगो नदी गुज़रती है और उस के किनारे बहुत से लोग बसे हुए हैं जबकि प्रदेश के अन्दरूनी हिस्सों में जन-घनत्व बहुत कम है।
