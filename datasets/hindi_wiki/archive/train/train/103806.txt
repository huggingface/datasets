महमद तृतीय 1595 से अपनी मौत तक उस्मानिया साम्राज्य के सुल्तान थे। वे अपने पिता मुराद तृतीय की जगह सुल्तानी तख़्त पर आसीन हुए।
उस्मानिया साम्राज्य में तख़्त पर आसीन होने के साथ ही "भ्रातृवध" की विवादस्पद परंपरा के आग़ाज़ सुल्तान महमद फ़ातिह के दौर में हुआ और आहिस्ता-आहिस्ता यह परंपरा ज़ोर पकड़ती गई। इसकी बुनियादी वजह नए सुल्तान के लिए बग़ावत के ख़तरों को कम करना था और महमद तृतीय तख़्त पर आसीन होने के तुरन्त बाद भ्रातृवध के इस सिलसिले में, ने उनके 27 भाईयों का वध किया। इसके साथ-साथ उन्होंने अपनी बीस से ज़्यादा बहनों को भी वध किया। वे शासन करने में कोई रुचि नहीं रखते थे और तमाम राजनैतिक अधिकार उनकी माँ सफ़िया सुल्तान के हाथों में थे। इनके दौर की महत्वपूर्ण घटना हंगरी में ऑस्ट्रिया और उस्मानियों के दरमियान युद्ध था जो 1596 से 1605 तक जारी रहा था। युद्ध में उस्मानियों की पराजय के कारण से सुल्तान को सेना की अगुवाई ख़ुद संभालनी पड़ी और वे सुलेमान प्रथम के बाद युद्धक्षेत्र में उतरने वाले पहले उस्मानी शासक थे। इनकी सेना ने 1596 में एगेर पर विजय प्राप्त की और केरेसत्ज़ेस की लड़ाई में हाब्सबर्ग और ट्रांसिल्वेनिया की सेनाओं को हरा दी। अगले साल सुल्तान के वैद्यों ने उनकी बिगड़ती सेहत की वजह से उनको युद्धक्षेत्र में उतरने से मना कर दिया।
