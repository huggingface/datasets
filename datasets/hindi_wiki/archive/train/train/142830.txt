मछली घर मध्य प्रदेश कि राजधानी भोपाल मे स्थित एक प्रसिद्ध जलजीवशाला है। राज भवन के पास स्थित इस जलजीवशाला की स्थापना 31 मई 1977 को हुई थी। दो मंजिले इस अवस्थापना में ऊपरी तल पर चालीस छोटे और निचले तल पर 26 बड़े एक्वेरियम रखे गये थे जिनमें विविध प्रकार की मछलियाँ और जलीय जीव रखे गये थे। 
भारत में स्थित एक्वेरिया में इसे मुंबई स्थित तारापुर फिश एक्वेरियम के बाद दूसरा सबसे समृद्ध एक्वेरियम माना जाता है। इसका उल्लेख "वर्ल्ड डायरेक्टरी ऑफ एक्वेरिया" में भी है।
सरकार ने इसे बंद करके इसके स्थान पर पाँच सितारा होटल और कन्वेशन सेंटर बनाने की योजना बनाई थी। भोपाल के लोगों के विरोध के बाद इसे एक दूसरी जगह नए रूप में बनाने की स्वीकृति दी गयी और वर्तमान में इसकी मछलियों को भदभदा रोड स्थित एक अस्थायी भवन में रखा गया है। इस अस्थायी एक्वेरियम में भी टिकट दरें और समय सारिणी पुराने जैसी है।

