वसुधा हिन्दी की साहित्यिक पत्रिका है।इसके संस्थापक संपादक हरिशंकर परसाई थे। इसका प्रकाशन मासिक रूप में आरंभ हुआ था, परंतु बाद में यह त्रैमासिक रूप में प्रकाशित होती रही है। इसका प्रकाशन 'प्रगतिशील लेखक संघ' की 'मध्य प्रदेश इकाई' के द्वारा होता है। अंक-63 से इस पत्रिका का नाम प्रगतिशील वसुधा हो गया। यह भोपाल से प्रकाशित होती है।
'वसुधा' का मासिक रूप में प्रकाशन सन् 1956 में शुरू हुआ। इसके संस्थापक संपादक थे हरिशंकर परसाई। वे अपने कुछ मित्रों के सहयोग से इसका संपादन करते थे। दो वर्ष एवं कुछ महीने बाद इसका प्रकाशन स्थगित हो गया। फिर करीब तीन दशक बाद नवें दशक में इसकी दूसरी आवृत्ति हुई। मध्यप्रदेश प्रगतिशील लेखक संघ के अध्यक्ष के नाते परसाई जी प्रधान संपादक हुए और उन्होंने एक टीम तैयार की। इस पत्रिका के संपादन हेतु प्रगतिशील लेखक संघ के आंतरिक निर्णय के अनुसार टीम बदलती रही है। कमला प्रसाद जी के प्रधान संपादकत्व में यह पत्रिका लंबे समय तक त्रैमासिक रूप में प्रकाशित होती रही है। इसका प्रकाशन मध्यप्रदेश प्रगतिशील लेखक संघ की ओर से होता रहा है। पत्रिका के प्रकाशन की द्वितीय आवृत्ति में अंक-62 तक तो इसका नाम 'वसुधा' ही रहा, लेकिन अंक-63 से नये रूपाकार में इसका प्रकाशन आरंभ हुआ और इसका नाम 'प्रगतिशील वसुधा' हो गया। अंकों की गिनती तो क्रमशः ही रही, लेकिन पत्रिका की पहचान को भिन्नता भी मिली। अर्थात् अंक-63 का प्रकाशन जनवरी 2005, वर्ष-1, अंक-1 के रूप में हुआ। हालांकि इस अंक में वर्ष एवं अंक संख्या का उल्लेख नहीं किया गया था, परंतु अंक-64, मार्च 2005 में प्रमुखता से वर्ष-1, अंक-2 उल्लिखित था।
प्रधान संपादक कमला प्रसाद के अतिरिक्त लम्बे समय तक इसके संपादक रहे हैं स्वयं प्रकाश एवं राजेंद्र शर्मा। कमला प्रसाद जी प्रधान संपादक नियुक्त होने के समय से आजीवन वसुधा के लिए प्राणपन से जुड़े रहे। इसका संपादकीय कार्यालय भी उनका आवास 'एम 31, निराला नगर' ही था। अंक-87 तक के संपादन के बाद 25 मार्च 2011 को उनका निधन हो जाने के कारण अंक-88 से संपादन का दायित्व स्वयं प्रकाश एवं राजेंद्र शर्मा के द्वारा ही सँभाला गया। अब इसका कार्यालय 'मायाराम सुरजन स्मृति भवन, शास्त्री नगर, पी0 एण्ड टी0 चौराहा, भोपाल-3' में आ गया। अंक-95 के बाद स्वयं प्रकाश जी भी इसके संपादन से हट गये तथा अंक-96 का प्रकाशन भिन्न रूप में केवल राजेंद्र शर्मा के संपादन में हुआ। अंक-95 तक 'प्रगतिशील वसुधा' के मुख पृष्ठ पर एक टैगलाइन 'प्रगतिशील लेखक संघ का प्रकाशन' के रूप में जाती रही। अंक 96 से यह 'मध्य प्रदेश प्रगतिशील लेखक संघ का प्रकाशन' के रूप में बदल गयी। इस अंक में घोषणा की गयी कि आगामी 4 अंकों तक ही इस रूप में इसका प्रकाशन होगा। "इस बीच प्रगतिशील वसुधा के लिए सर्वथा नयी सम्पादकीय और व्यवस्थापकीय टीम का गठन करने के प्रयास किये जायेंगे, तब हरिशंकर परसाई और अब कमला प्रसाद द्वारा स्थापित 'वसुधा' की यह तीसरी आवृत्ति होगी।"
समृद्ध तथा स्तरीय विशेषांक निकालने के क्षेत्र में 'वसुधा' अग्रणी पत्रिका रही है। हालांकि 'प्रगतिशील वसुधा' के रूप में इसके सामान्य अंकों को भी विशेषांकों की तरह, बल्कि उससे कहीं बढ़कर भी, माना जाता रहा है; फिर भी अनेकानेक विशेषांकों के द्वारा इस पत्रिका ने कीर्तिमानों का एक मानदंड कायम कर दिया है।
'वसुधा' के अंक-51 के रूप में डॉ0 रामविलास शर्मा पर केंद्रित विशेषांक का प्रकाशन हुआ, जो अत्यधिक चर्चित रहा। इससे पहले भी "पत्रिका के कई विशेषांक चर्चा में रहे हैं। मसलन-- रामचंद्र शुक्ल, राहुल, समकालीन कहानी, हरिशंकर परसाई.." आदि।
 अक्षय जीवन · अक्षर पर्व · अक्षय जीवन · अखंड ज्योति · अनंत अविराम · अपरिहार्य · अभिनव कदम · अभिनव बालमन · अभिव्यक्ति · अर्गला · अहा जिंदगी · आकल्प · आज तक · आईबीएन खबर · आई.सी.एम.आर. · आलोचना · आविष्कार · इन.कॉम · इलेक्ट्रॉनिकी आपके लिए · उर्वशी · एनडीटीवी खबर · ओशो टाइम्स · कथाक्रम · कथादेश · कथाबिम्‍ब · कल्याण · कालदीर्घा · कुरुक्षेत्र · खनन भारती · गद्य कोश · गीत-पहल · गूगल समाचार · गृहलक्ष्‍मी · चकमक · चन्दामामा · चंपक  · चित्रलेखा · जनोक्ति · जल चेतना · जानकी पुल · ड्रीम 2047 · तद्भव · तहलका · दायित्वबोध · देवपुत्र · नफा नुकसान · नंदन · नया ज्ञानोदय · नवनीत · निरोग धाम · पंजाब सौरभ ·  · · परिवेश · पहल · पर्यावरण डाइजेस्‍ट · पाखी · पी 7 न्यूज · पूर्वाभास · पैदावार · प्रतियोगिता दर्पण · प्रभा साक्षी · प्रवक्ता  · प्रारम्‍भ शैक्षिक संवाद ·  · फिल्‍मी कलियां · फिल्‍मी दुनिया · बाल भास्‍कर · बालवाणी · बिंदिया · बिजनेस भास्कर · बीबीसी हिन्दी · भाषा · भारत दर्शन · भारत संदेश · भारतीय पक्ष · मधुमती · मधु मुस्कान · मनी मंत्र · मनोरमा · महकता आंचल · माया इन्डिया · मीडिया विमर्श · मेकलसुता · मेरी सहेली · मोल तोल · युग मानस · रचनाकर · रंगवार्ता · राजभाषा संवाद · राष्‍ट्रधर्म · लघुकथा.कॉम · लमही · लहर · · लेखनी · वटवृक्ष · वनिता · वर्तमान साहित्‍य · वसुधा · वागर्थ · विचार मीमांसा · विज्ञान कथा · विज्ञान प्रगति · विशिष्ट ध्यान · वुमेन ऑन टॉप · वेबदुनिया · शुक्रवार  · शैक्षिक पलाश · संचेतना · संप्रेषण · संवाद · संस्कृति · सखी · समकालीन भारतीय साहित्‍य · समकालीन सरोकार · समाज कल्‍याण · समालोचन · सरस सलिल · सरिता · साहित्‍य अम़ृत · साहित्य कुंज · साहित्य दर्शन · साहित्‍य भारती · साहित्य वैभव · साहित्य शिल्पी ·  · साहित्य रागिनी · सीमापुरी टाइम्स · सुषमा पत्रिका · सृजनगाथा · स्वर्गविभा · हंस पत्रिका · हिंदीनेस्ट डॉट कॉम · हिंदुस्तान बोल रहा है · हिन्दी कुंज · हिन्दी नेस्ट · हिन्दी समय  · हरिगंधा · सरल चेतना · भारतीय मनीषा · सरस्वती सुमन · व्यंग्य यात्रा · चित्र भारती · सिने चित्रा · सिने वाणी · कला संसार · सिने सितारा · रजत पट · रसभरी · फिल्मिस्तान · फिल्म किरण · चित्र छाया · इंदुमती · सिने एक्सप्रेस · चित्रावली · प्रीत · नीलम · मनोरंजन · रस नटराज · फिल्म अप्सरा · बबीता · सिने पोस्ट · फिल्म रेखा · फिल्‍मी कलियां · सिने हलचल · फिल्म शृंगार · फिल्मी परियां · फिल्म संसार · फिल्मी कमल · चित्र किरण · सिने हलचल · हाइकु दर्पण · हिमालिनी · गीत गागर · पालकी · रंग भूमि · मेनका · युग छाया · नव चित्र पट · फिल्मांजलि · आसपास · नव मधुवन · दोस्त और दोस्ती · बाल हंस · समय झरोखा · शिशु सौरभ · शीतल वाणी · शेषामृत · शैल सूत्र · बाल दर्शन · रविवार 
