घायल वर्ष 1990 की निर्देशक राजकुमार संतोषी एवं निर्माता धर्मेन्द्र की एक्शन-ड्रामा आधारित फिल्म है। फिल्म में सनी देओल, मीनाक्षी शेषाद्री, अमरीश पुरी तथा राज बब्बर ने मुख्य भूमिकाएं निभाई है। फिल्म घायल को सात फिल्मफेयर पुरस्कार से नवाजा गया जिनमें यह सर्वश्रेष्ठ फिल्म से विजयी रही। फिल्म घायल के समकक्ष में आमिर खान की फिल्म दिल भी प्रतिस्पर्धा में रही, लेकिन बाॅक्स-ऑफिस में अपने श्रेष्ठ प्रदर्शन से 'सुपरहिट' दर्ज साबित हुई तथा वर्ष 1990 के बाॅलिवुड सिनेमा की सबसे ज्यादा वित्तीय लाभ देने में द्वितीय स्थान पर रही। 
फिल्म घायल को दक्षिण-भारतीय भाषा में भी पुनर्निर्माण किया गया जिनमें क्रमशः 1992 को भानुप्रिया के साथ भरथन नाम से तमिल संस्करण, फिर 1998 में श्रीकांथ अभिनीत 'गमयम' नाम से तेलुगु संस्करण और शिवराजकुमार एवं सुचित्रा कृष्णमूर्ति अभिनीत 'विश्वा' नाम से कन्नड़ संस्करण सम्मिलित रही। अभिनेता सनी देओल को विशेष ज्युरी अवार्ड के तौर पर राष्ट्रीय फिल्म पुरस्कार की ओर से सर्वश्रेष्ठ अभिनेता का खिताब नवाजा गया।
शौकिया मुक्केबाज अजय मेहरा मुंबई में अपने भाई अशोक मेहरा और भाभी इंदु मेहरा के साथ रहता है। अशोक एक व्यापारी है जो अपनी कंपनी में कुछ परेशानी का सामना कर रहा है, लेकिन उसे अपनी पत्नी और भाई अजय से छुपाता है। बाद में अजय को प्रशिक्षण के लिए बैंगलोर भेजा जाता है। एक दिन अजय को एक संदेश मिलता है कि उसका भाई बैंगलोर में है। जब वह होटल पहुंचता है तो उसे पता चलता है कि अशोक पहले से ही उसके लिए कोई संदेश छोड़े बिना जा चुका है। जब वह बैंगलोर से लौटता है, तो उसे पता चलता है कि उसका भाई गायब है। उसकी पूछताछ और पुलिस शिकायत केवल उसकी निराशा का कारण बनती है। कुछ समय बाद, वह अशोक के दोस्त, से मिलता है जो सभी रहस्यों को प्रकट करता है।
इससे पहले जब अशोक को अपने व्यापार में नुकसान का सामना करना पड़ा था, एक प्रतिष्ठित व्यापारी बलवंत राय उसके बचाव में आया था। बलवंत अशोक की कंपनी में भागीदार बन गया और सभी कर्ज चुकाए। बलवंत नियमित रूप से अपने अवैध व्यापार को करता रहा। बाद में अशोक बलवंत को अपराधी साबित करने के लिये सबूत इकट्ठा करता है। बलवंत अशोक का अपहरण करता है और उसे यह बताने के लिए यातना देता है कि उसने सबूत कहाँ रखा है। बलवंत सबूत मिलने के बाद अशोक को मारता है। बाद में अजय को अपने भाई की हत्या और उसकी भाभी के साथ अवैध संबंध रखने का आरोप लगाया जाता है। अजय अदालत में महसूस करता है कि बुराई की जड़ें बहुत गहरी है और यहां तक कि उसके अपने भी उसके प्रति शत्रु हो गए हैं। कानून व्यवस्था में उसका विश्वास कुचल जाता है। उसकी भाभी अपने पड़ोसियों की क्रूर टिप्पणियों को सहन करने में सक्षम नहीं होती और आत्महत्या कर लेती है।
यह कुल ₹17 करोड़ की कमाई करने में सफल रही।
इस फिल्म की अगली कड़ी का भी निर्माण किया गया है। जिसका नाम घायल रिटर्न बताया गया। लेकिन इसके निर्माण में कई परेशानी आई, पर सनी देओल ने कहा की वे इस फिल्म के निर्माण की बात कही। जनवरी 2015 में इसके शीर्षक को बदल कर घायल वन्स अगैन कर दिया गया। जो 5 फरवरी 2016 को प्रदर्शित होगा।
