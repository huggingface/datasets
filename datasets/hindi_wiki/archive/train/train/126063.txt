थोलिंग, जिसे चीन की सरकार ज़ान्दा बुलाती है, दक्षिण-पश्चिमी तिब्बत में भारत की सीमा के नज़दीक स्थित एक शहर है। 3,723 मीटर की ऊँचाई पर स्थित यह नगर तिब्बत के न्गारी विभाग के ज़ान्दा ज़िले की प्रशासनिक राजधानी भी है। इतिहास में यह पश्चिमी तिब्बत के गूगे राज्य की राजधानी हुआ करता था। 997 में स्थापित थोलिंग गोम्पा विश्व-प्रसिद्ध है और सतलुज नदी के किनारे खड़ा हुआ है। तिब्बत में यह नदी 'लंगचेन त्संगपो' के नाम से जानी जाती है। 1950 में तिब्बत पर जनवादी गणतंत्र चीन का क़ब्ज़ा होने के बाद चीन ने यहाँ भारी मात्रा में सैनिक तैनात कर दिए और अब शहर का बड़ा भाग एक छावनी का रूप लिये हुए है।
थोलिंग गोम्पा 
थोलिंग गोम्पा का लाल मंदिर
गूगे राज्य के खंडहर
बाई तरफ़ चीनी सरकार द्वारा स्थापित छावनी-शहर और दाई तरफ़ तिब्बती थोलिंग गोम्पा
