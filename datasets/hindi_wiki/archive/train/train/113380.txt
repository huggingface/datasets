पन्द्रहवें एशियाई खेल 1 दिसंबर से 15 दिसंबर, 2006 के बीच क़तर की राजधानी दोहा में आयोजित किए गए थे। इन खेलों का आयोजन करने वाला दोहा इस क्षेत्र का पहला और पूरे पश्चिम एशिया में दूसरा महानगर था। इससे पहले तेहरान में 1974 में एशियाई खेलों का आयोजन किया गया था। 
यही वे एशियाई खेल भी थे, जिसमें एशियाई ओलम्पिक परिषद के सभी 45 सदस्य राष्ट्रों ने भागीदारी की। युरोस्पोर्ट द्वारा इन खेलों का पहली बार यूरोप में प्रसारण किया गया। 
इस खेलों में दक्षिण कोरियाई घुड़सवार किम ह्युंग की मृत्यु की अप्रिय घटना भी हुई जब वे एक घुड़सवारी की प्रतिस्पर्धा के दौरान ही मारे गए।
12 नवम्बर 2000 को 2006 के खेलों के लिए बुसान, दक्षिण कोरिया में मतदान किया गया। इस मतदान में एशियाई ओलम्पिक परिषद के 41 सदस्यों को सम्मिलित किया और मतदान के तीन दौर हुए जिसमें प्रत्येक दौर में एक बोली लगाने वाले नगरों को बहार किया गया। पहले ही दौर के बाद, नई दिल्ली, केवल दो मतों के साथ बहार हो गई। तीन शेष प्रत्याशी नगर अगले दौर में पहुंचे और अंततः दोहा को चुना गया।
मशाल रिले 8 अक्टूबर 2006 को दोहा के "फ्लेम ऑफ़ हौस्पीटेलिटी" गोल्फ क्लब से आरम्भ हुआ और 12 एशियाई देशों से होता हुआ 55 दिन बाद पुनः दोहा पहुंचा। रिले मार्ग की कुल लम्बाई 50,000 किमी थी जो एशियाई खेलों के इतिहास में अब तक की सबसे अधिक थी। मशाल रेले निम्नलिखित नगरों और राष्ट्रों से होकर गुजरा :-
