बारामूला ज़िला, जिसे कश्मीरी भाषा में वरमूल कहते हैं, भारत के जम्मू और कश्मीर राज्य का एक ज़िला है। इसका मुख्यालय बारामूला शहर है और गुलमर्ग का प्रसिद्ध पर्यटक स्थल भी इसी ज़िले मे स्थित है।
"बारामूला" नाम संस्कृत के "वराहमूल" से उत्पन्न हुआ है और आज भी कश्मीरी भाषा में "वरमूल" कहलाता है। "वराह" का अर्थ सूअर होता है और "मूल" का अर्थ उसका पैना दांत है। मान्यता है कि कश्मीर घाटी आदिकाल में एक सतिसर नामक झील के नीचे डूबी हुई थी, जिसमें जलोद्भव नामक जल-राक्षस रहकर भय फैलाता था। भगवान विष्णु ने एक भीमकाय वराह का रूप धारण कर के आधुनिक बारामूला के पास झील को घरेने वाले पहाड़ों पर अपने लम्बे दाँत से प्रहार करा। इस से बनने वाली दरार से झील का पानी बह गया और कश्मीर वादी उभर आई और वास-योग्य बन गई।
