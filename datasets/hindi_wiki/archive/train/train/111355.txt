सौर मण्डल की छोटी वस्तुएँ खगोलीय वस्तुओं की एक श्रेणी है जो 2006 में अंतर्राष्ट्रीय खगोलीय संघ ने स्थापित की थी। इस परिभाषा में हमारे सौर मण्डल में मौजूद वे सारी वस्तुएँ आती हैं जो न तो ग्रह हैं, न बौना ग्रह हैं और न ही किसी ग्रह या बौना ग्रह के उपग्रह हैं। इस नयी श्रेणी में अधिकतर क्षुद्रग्रहों, वरुण-पार वस्तुओं और धूमकेतुओं का शुमार होता है। इसमें वे सारे हीन ग्रह भी शामिल हैं जिन्हें बौना ग्रह का दर्जा न मिला हो। तो उन हीन ग्रहों की फ़हरिस्त जिन्हें सौर मण्डल की छोटी वस्तुओं में गिना जाता है कुछ इस प्रकार है -
वैसे देखा जाए तो असंख्य छोटे-छोटे पत्थर और यहाँ तक के धुल के कण सौर मण्डल में सूरज की परिक्रमा कर रहें हैं। अभी यह बात स्पष्ट नहीं है के ऐसे धुल के कणों को भी "सौर मण्डल की छोटी वस्तुओं" में औपचारिक रूप से गिना जाएगा या नहीं। संभव है के अंतर्राष्ट्रीय खगोलीय संघ इस परिभाषा पर आकार की कोई छोटी सीमा लगा दे, ताकि केवल अर्थपूर्ण वस्तुएँ ही इस सूची में आयें।
"सौर मण्डल की छोटी वस्तुओं" का अंग्रेज़ी में औपचारिक नाम "स्मॉल सोलर सिस्टम बॉडीज़" और फ़्रांसिसी में "प्ती कोर द्यु सिस्तैम सोलेर" है।
