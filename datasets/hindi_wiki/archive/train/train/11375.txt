इनकार 2013 में प्रदर्शित, सुधीर मिश्रा द्वारा निर्देशित बॉलीवुड फ़िल्म है। इसका लेखान का कार्य सुधीर मिश्रा और मनोज त्यागी ने किया है। यह फ़िल्म दफ्तर में होने वाले यौन उत्पीड़न की कहानी है। अर्जुन रामपाल और चित्रांगदा सिंह इस फ़िल्म में मुख्य भूमिका में हैं।
राहुल वर्मा एक बड़ी विज्ञापन कंपनी में मेंटर हैं। उसी कम्पनी में माया नामक एक लड़की भी काम करती है। माया अपने सीनियर राहुल के खिलाफ यौन शोषण का केस दर्ज करती है। राहुल एजेंसी का सीईओ है और माया में उसे काफी संभावनाएं नज़र आती हैं। राहुल के सानिध्य में रहकर माया काफी कुछ सीखती है और अपने काम में दक्ष हो जाती है। इस बीच दोनों में शारीरिक संबंध बन जाते हैं और ऐसा लगता है कि दोनों एक दूसरे से प्यार करने लगे हैं। एजेंसी के मालिक माया का प्रमोशन कर देते हैं और नेशनल क्रिएटिव डायरेक्टर बना देते हैं। राहुल को लगता है कि कंपनी के मालिक जॉन के साथ शारीरिक संबंध बनाकर माया ने प्रमोशन पाया है। माया भी राहुल से अपसेट हो जाती है जब उसे पता चलता है कि राहुल किसी मॉडल से नज़दीकियां बढ़ा रहा है और फिर एक दिन माया, राहुल के खिलाफ ऑफिस में यौन उत्पीड़न का केस दर्ज कर देती है। इसके बाद इस केश की जाँच शुरु होती है। पहले दोनों को अलग-अलग पुछताछ की जाती है लेकिन दोनों अपने-अपने पक्ष रखते हैं तो पहेली की तरह कहानी उलझती जाती है और जाँच करने वालों को समझ में नहीं आ रहा कि सच्चाई क्या है? इस प्रकार दोनों को एक साथ बैठाकर पुरी पुछताछ की जाती है जिसमें सामने आता है कि माया और राहुल एक दूसरे से प्यार करते हैं लेकिन पहचानने में हुई गलती के कारण एक दूसरे से दूर भाग रहे हैं। जब अंतिम दिन फैसला होने वाला होता है उससे पूर्व राहुल कम्पनी छोड़कर चला जाता है और यह सुचना एक ई-मेल द्वारा भेजता है।
फ़िल्म का संगीत शांतनु मोइत्रा ने दिया है।
