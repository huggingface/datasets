मिरिंडा एक शीतल पेय का उत्पाद है जो पहली बार स्पेन में 1959 में बनाया गया था। "मिरिंडा" शब्द का एस्पेरांतो भाषा में अर्थ "प्रशंसनीय" या "सराहनीय" होता है। यह नारंगी, नींबू, अंगूर, सेब, स्ट्रॉबेरी, रास्पबेरी, अनानास, अनार, केला, हिबिस्कुस, गोराना, कीनू, के साथ-साथ इमली सहित कई फलों के किस्मों में उपलब्ध है। 1970 से मिरिंडा को पेप्सीको संचालित कर रहा है अर्थात् पेप्सीको मिरिंडा का मालिक हैं। 
भारत में गर्मी का मौसम आते ही टेलिविज़न पर इसके विज्ञापन शुरू होते जाते हैं। भारतीय विज्ञापनों में असिन मुख्य भुमिका निभाती है तथा यह विज्ञापन "पागलपंती भी जरुरी" है शीर्षक से चलता है। मिरिंडा की भारत में अच्छी बिक्री होती है। भारतीय बाजार में कोका कोला द्वारा निर्मित उत्पाद "फैंटा" मिरिंडा का प्रमुख प्रतियोगी है। भारत में मिरिंडा के सबसे लोकप्रिय स्वाद "नारंगी" और "लाइम" है।
