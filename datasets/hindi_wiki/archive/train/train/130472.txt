मोहनखेड़ा मध्यप्रदेश के धार जिलें में स्थित एक कस्बा है। यहाँ श्वेतांबर जैन समाज का एक ऐसा महातीर्थ विकसित हुआ है, जो देश और दुनिया में ख्यात हो चुका है। श्रीमद् विजय राजेंद्र सूरीश्वरजी महाराज साहब की यह तीर्थ नगरी मानवसेवा का भी तीर्थ बन चुकी है। गुरु सप्तमी पर हर साल यहाँ श्रद्घालुओं का सैलाब उमड़ता है। लाखों श्रद्घालु पूज्य गुरुदेव का जयघोष कर अपने कल्याण का मार्ग प्राप्त करते हैं। 
