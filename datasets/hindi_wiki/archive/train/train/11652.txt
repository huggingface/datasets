हैरी पॉटर और और रहस्यमयी तहख़ाना जे. के. रोलिंग द्वारा अंग्रेज़ी में रचित हैरी पॉटर क्रम की दूसरी कड़ी है। इस उपन्यास में हैरी पॉटर और अन्य पात्रों हॉग्वार्ट्स में वापस आते हैं और नये रोमांचक कारनामों का सामना करते हैं। इसपर इसी नाम की एक फ़िल्म भी बन चुकी है । इस उपन्यास का हिन्दी संस्करण भी उपलब्ध है।

हैरी को अपने दूसरे साल में हॉगवर्ट्स में जाने से पहले अंकल वर्नन के घर एक घरेलू जिन्न, डॉबी मिलता है। वो हैरी से हॉगवर्ट्स न जाने को कहता है। डॉबी हैरी से यह कहता है कि हॉगवर्ट्स में इस साल भयानक घटनाएं घटेंगी। लेकिन हैरी डॉबी की चेतावनी को नज़रंदाज़ करते हुए हॉगवर्ट्स पहुंच जाता है। वहां वो अपने पुराने दोस्तों से मिलता है। मैलफॉय से हैरी की दुश्मनी बढती है, वही वो अपने नए गुप्त-कलाओं से रक्षा के नए टीचर, एक-दम बेवकूफ गिलड्रॉय लॉकहार्ट से मिलता है। स्कूल में कुछ ही दिनों में अजीबो-गरीब घटनाएं होने लगनी हैं। कुछ बच्चे बे-जान पाए जाते है। इसी बीच हैरी को अजीब सी आवाज़ें डाराने लगती हैं। कुछ आगे चलकर पता चलता है कि किले में एक रहस्यमयी तखाना है, जिसको नागेश-नागशक्ती ने बनाया था ताकि वो मग्लू बच्चों को मार सके क्योंकि नागेश नागशक्ती चाहता था कि जादूगरों की विद्या केवल जादूगरों के पास रहनी चाहिए )। केवल नागशक्ती का वारिस की रहस्यमयी तखाने को खोल कर उस भायानक जीव को बद्ज़ात बच्चों पर छोड सकता था। हैरी को सबसे पहले मैलफॉय पर शक होता है कि वो नाग-शक्ती का वारिस है। लेकिन बाद में शक का निशान हैरी पर आता है जब हैरी सबके सामने सर्प-भाषा बोलता है । फरवरी के महीने में हैरी को मायूस-मीना के रहने की जगह से एक बे-नाम डायरी मिलती है। उस डायरी पर कुछ नही लिखा था, सिवाय 'टॉम मरवोलो रिडिल' के। फिर बाद में हैरी इसी डायरी के द्वारा देखाता है कि पचास साल पहले हॉगवर्ट्स में टॉम रिडिल नामक एक छात्र पढता था। हैरी देखता है कि कोई किसी मरी हुई लडकी को ले जा रहे हैं। फिर टॉम हैग्रिड के पास जाता है और कहता है, "भयानक जानवर पालतू नहीं होते। मरी हुई लडकी के मां बाप कम से कम यह तो चाहेंगे कि मुजरिम को सख्त से सख्त सज़ा मिले। तुम्हारी छ्डी ज़ब्त हो जाएगी और तुम स्कूल से निकाले जाओगे।" बस यह देख हैरी को हैग्रिड पर शक होता है। बद्ज़ात बच्चों पर हमले बढ जाते हैं। इसी बीच, हरमायनी भी बे-जान हो जाती है। हैरी और रोन को पता चलता है कि वो जानवर काल-द्रष्टी है और उसकी आंखों में देखने से मौत हो जाती है। अंत में रोन की बहन, जिनी को काल-द्रष्टी रहस्यमयी तहखाने के अंदर ले जाता है। हैरी, रोन और गिलड्रॉय लॉकहार्ट के साथ जिनी को छुडाने मायूस-मीना के पास जाते हैं। उन्हे यह मीना से पता चलता है कि वो बाथरूम में मरी थी, बडी पीली आंखें देखने से। रहस्य थोडा सुलझता है और उन्हें तहखाने का रास्ता पता चल जाता है। तहखाने के अंदर नाग-शक्ती का वारिस होता है टॉम रिडिल, जिसने जिनी को वश में करके यह खेल रचा था। टॉम लोर्ड-वोल्डेमोर्ट का एक स्वरूप होता है। आखिर कार हैरी काल-द्रिष्ट से युद्ध करता है और टॉम को खाक कर देता है। फिर सब कुछ सामान्य हो जाता है और हैरी पॉटर का दूसरा साल यही खत्म होता है।
हैरी पॉटर और रहस्यमयी तखाना  नामक हॉलीवुड फिल्म जो भारत में 14 नवम्बर 2002 में रीलीज़ हुई थी, को काफी सफलता हासिल हुई। इस फिल्म का निर्देशन क्रिस कोमंबस ने किया था। निर्माता थे डेविड हेमन थी स्टीव क्लोवस की। इस फिल्म में हैरी पॉटर का किरदार निभाया था डेनियल रैडकिल्फ Daniel Radcliffe) ने, हरमायनी थी एम्मा वॉटसन और रोन थे रूपर्ट ग्रिंट । भारत में इस फिल्म को रीलीज़ किया था सा. रे. गा. मा. ने। भारत में इस फिल्म का प्रीमियर बडी धूम-धाम से किया गया था।
हैरी लूसियस मैलफॉय को देखता है।
