मारुति 800 भारत मे निर्मित होने वाली एक छोटी कार है। इस का निर्माण हरियाणा के गुड़गांव स्थित मारुति सुजुकी के सयंत्र मे 1984 से हो रहा है। इस कार को सुजुकी ऑल्टो नाम से विदेशो मे बेचती आयी है। 1984 से लगभग 25 लाख मारुति 800 बिक चुकी है। पाकिस्तान मे यह कार सुजुकी मेहरान के नाम से बेची जाती है।
इस कार को 14 दिसम्बर 1984 मे भारतीय बाजार मे उतारा गया था। उस समय यह पूर्ण रूप से आयातित पूर्जो से बनायी जाती थी। प्रथम कार दिल्ली के हरपाल सिंह को आवंटित हुई थी जिसका मुल्य 48,000 रुपये था। तत्कालिन प्रधानमंत्री श्रीमती इंदिरा गांधी ने प्रथम कार की चॉबियां दिल्ली मे आयोजित एक समारोह मे हरपाल सिंह को सौपी थी। 1984 मे इस कार की 852 प्रतिया बेची गयी जो 1985-86 तक बड कर 31,314 हो गयी। 1986 मे मारुति 800 का नया मॉडल प्रस्तुत किया गया जिस मे वाताकुलित कैबिन एवं म्युजिक सिस्टम मौजुद था। इस नये अवतरण का मुल्य 15,000 रुपये अधिक था। 1987 मे मारुति ने इस कार का निर्यात शुरु कर दिया। प्रथम चरण मे 500 कार हंगरी को निर्यात हुई। बाद मे दक्षिण पूर्व एसिया, बांगलादेश, श्रीलंका एवं दक्षिण अमेरिका के देशो को भी निर्यात की गयी। 1999 मे मरुति ने इस कार का एक नया अवतरण बाजार मे उतारा जिसमे कार्ब्युरेटर की जगह मल्टी पाईन्ट इंजेक्शन सिस्टम लगा था। इस प्रणाली से कार से निकलने वाले प्रदुषण कणो को कम कर दिया गया था। इस मॉडल को मारुति 800 ई एक्स नाम दिया गया। सन 2004 मे आल्टो के आगमन के पूर्व यह भारत की सबसे ज्यादा बिकने वाली कार बनी रही।
3, देश की पहली मारुती सुजुकी.
