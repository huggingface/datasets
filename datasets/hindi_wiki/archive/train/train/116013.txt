रोवर ऐसे वाहन को कहते हैं जो किसी अन्य ग्रह या खगोलीय वस्तु पर घूमने-फिरने की क्षमता रखता हो। कुछ रोवर रोबोट होते हैं और बिना किसी व्यक्ति की मौजूदगी के चलते हैं और कुछ मनुष्यों को स्थान-से-स्थान ले जाने के लिए बने होते हैं। आम तौर पर रोवर किसी ग्रह पर किसी अन्य यान के अन्दर ले जाए जाते हैं जो उस ग्रह की सतह पर उतरता हो। उदहारण के लिए नवम्बर 2010 में मंगल विज्ञान प्रयोगशाला योजना के अंतर्गत एक "क्युरियौसिटि" नाम का रोवर मंगल ग्रह के लिए रवाना किया गया।
"रोवर" शब्द का अंग्रेज़ी भाषा में अर्थ "घुम्मकड़" या "घूमने-फिरने वाला" होता है। यह शब्द मनुष्यों, जानवरों और वाहनों, सभी सन्दर्भों में इस्तेमाल किया जाता है।
