कमांडो 2 भारतीय हिन्दी फिल्म है, जिसका निर्देशन देवेन भोजानी ने और निर्माण विपुल अमृतलाल शाह ने किया है। इस फिल्म में मुख्य किरदार में विद्युत जमवाल और अदा शर्मा हैं। यह 2013 में बनी कमांडो फिल्म का दूसरा भाग है, जो 3 मार्च 2017 को सिनेमाघरों में प्रदर्शित हुई।
कमांडो करनवीर सिंह डोगरा को एक बड़े गैंग और उसके कई बैंकों से काले धन को वापस लाने का मिशन दिया जाता है। करन रात को विक्की चड्डा के घर जाता है, जहाँ उसे उसकी पत्नी मारिया मिलती है, जो बताती है कि उसकी जिंदगी पहले ऐसी नहीं थी। इसके बाद फिल्म पुराने घटना प चले जाता है, जब उसके पति को जबरन काम करने को कहा जाता था, जब उसने गैर-कानूनी काम करने से इंकार कर दिया तो अगले दिन बन का धमाका हुआ और उसमें विक्की तो बच गया, लेकिन उसकी बेटी तारा की मौत हो गई। उसके बाद मारिया अपने पति को मार कर कहती है कि यही असल में विक्की चड्डा है। करन और उसके साथी विक्की चड्डा की तलाश करते हुए उन्हें पता चलता है कि मारिया खाते से पैसे भेज रही है। करन सभी गुंडों को मार देता है, पर पैसे को भेजने से रोक पाने में असफल हो जाता है। बाद में पता चलता है कि उसने खाते में बदलाव कर दिया था और अब सारा पैसा गरीब लोगों के मदद के लिए इस्तेमाल होगा। वो बताता है कि ये सब योजना उसने पहले ही दिन बना ली थी, जब विक्की चड्डा ने पुलिस से कहा था कि पुलिस उसे कभी गिरफ्तार नहीं कर सकती है। विक्की को भावना रेड्डी गोली मार देती है। जब करन और भावना साथ रहते हैं, तभी उन्हें कॉल आता है, और करन कहता है कि वो अगले रहस्य को उजागर करने लिए इंतजार कर रहा है। 
विपुल शाह ने इस फिल्म के निर्देशन हेतु देवेन भोजानी को चुना। इसका निर्माण 17 फरवरी 2016 से मुंबई में शुरू किया गया। फिल्म के निर्माण के दौरान विद्युत घायल हो गए थे, जिसके बाद उन्हें अस्पताल भी ले जाया गया था।
फिल्म के संगीतकार मनन शाह और गौरव रोशीन हैं। फिल्म के गीतकार आतिश कपाडिया और कुमार हैं। पार्श्व संगीत प्रसाद साश्ते ने दिया है। टी-सीरीज़ ने संगीत अधिकार ख़रीदे हैं।
