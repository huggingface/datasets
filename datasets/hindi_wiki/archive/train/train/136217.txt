12 अक्टूबर सन् 1938 ई. को मुम्बई नगर में राजबहादुर सिंह ठाकुर, डॉ॰ मोती चन्द्र, श्री भानु कुमार आदि के सहयोग से बम्बई हिन्दी विद्यापीठ की स्थापना हुई। विद्यापीठ का अपना एक मुद्रणालय और विशाल भवन है। प्रथमा, मध्यमा, उत्तमा, भाषारत्न और साहित्य-सुधाकर विद्यापीठ की परीक्षाएँ निर्धारित हैं, जिसकी मान्यता मैट्रिक, इण्टर और बी.ए. के समकक्ष हैं। इसका कार्यक्षेत्र अखिल भारतीय है। प्रतिवर्ष विभिन्न क्षेत्रों में संस्था की ओर से प्रचार-शिविरों एवं सम्मेलनों का आयोजन किया जाता है। विद्यापीठ का मासिक मुख्यपत्र 'भारती' नियमित रूप से प्रकाशित हो रहा है।
भारती, संपादक : श्री दत्तात्रय भि. गुर्जर
पता : मुम्बई हिन्दी-विद्यापीठ, उद्योग मन्दिर, धर्मवीर संभाजीराजे मार्ग, माहिम, मुम्बई-16 
http://www.mumbaihindividyapeeth.in
