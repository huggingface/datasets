टोबा टेक सिंह सादत हसन मंटो द्वारा लिखी गई और 1955 में प्रकाशित हुई एक प्रसिद्ध लघु कथा है। यह भारत के विभाजन के समय लाहौर के एक पागलख़ाने के पागलों पर आधारित है और समीक्षकों ने इस कथा को पिछले 50 सालों से सराहते हुए भारत-पाकिस्तान सम्बन्धों पर एक "शक्तिशाली तंज़" बताया है।
1947 में विभाजन के समय भारत और पाकिस्तान की सरकारों ने एक दुसरे के हिन्दू-सिख और मुस्लिम पागलों की अदला-बदली करने पर समझौता किया। लाहौर के पागलख़ाने में बिशन सिंह नाम का एक सिख पागल था जो टोबा टेक सिंह नामक शहर का निवासी था। उसे पुलिस के दस्ते के साथ भारत रवाना कर दिया गया, लेकिन जब उसे पता चला कि टोबा टेक सिंह भारत में न जाकर बंटवारे में पाकिस्तान की तरफ़ पड़ गया है तो उसने जाने से इनकार कर दिया। कहानी के अंत में बिशन सिंह दोनों देशों के बीच की सरहद में कंटीली तारों के बीच लेटा, मरा या मरता हुआ दर्शाया गया। कथा का आख़री जुमला है:
कहानी में जब भी मुख्य पात्र बिशन सिंह उत्तेजित या ग़ुस्सा होता है तो पंजाबी, हिन्दी-उर्दू और अंग्रेज़ी को मिलाजुलाकर बड़बड़ाने या चिल्लाने लगता है। उसकी बातें वैसे तो बेमतलब होती हैं लेकिन उनमें भारत और पाकिस्तान दोनों के लिए दबी हुई सी गालियाँ भी दिखती हैं। उदाहरण के लिए:
विभाजन की 60वीं सालगिरह पर पाकिस्तानी नाटक-मंडली अजोका ने इस कथा पर आधारित नाटक भारत में रचाया। इसपर समाचारों में हुई एक टिप्पणी के अनुसार यह 'दोनों देशों के बीच के मामलों पर एक तबसरा है, जिसमें कमेटियों, उपकमेटियों और मंत्रीय-स्तर के वार्तालापों को ही सभी मसलों का हल बताया जाता है'।
