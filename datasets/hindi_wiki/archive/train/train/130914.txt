व्यावसायिक केन्द्र व्यवसाय अर्थात व्यापार से सम्बन्धित शब्द है। जिस स्थान पर अधिकॉशत: व्यावसायिक क्रिया कलाप होते हैं या किसी स्थान विशेष को किसी भी मान्यता प्राप्त संस्थान अथवा सरकार द्वारा व्यावसायिक गतिविधियों के लिये घोषित या उस परिसर का निर्माण करवाया हो वह व्यावसायिक केन्द्र कहलाता है। जनसंख्या और शहरों की संख्याओं में वृद्धि के साथ साथ व्यावसायिक केन्द्र भी कई रूपों में दिखाई देने लगे हैं। बाजार, मॉल, व्यावसायिक परिसर इत्यादि व्यावसायिक केन्द्र के पर्याय हैं।  
