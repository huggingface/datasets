 बिंग एक खोजी यंत्र है जिसे माइक्रोसॉफ्ट लेकर आया था। पहले यह लाइव सर्च नाम से मौजूद था जिसे नया रूप देकर बिंग नाम दिया गया था। इसका उपयोग अंतर्जाल पृष्ठों या सामग्री को ढूँढने के लिए किया जाता है। बिंग का, सैन डिएगो के ऑल थिंग्स डिज़िटल सम्मेलन में, माइक्रोसॉफ्ट के मुख्य कार्यकारी अधिकारी स्टीव बाल्मर द्वारा 28 मई 2009 को अनावरण किया गया। 1 जून 2009 को सार्वजनिक पूर्वदर्शन के साथ बिंग का 3 जून 2009 से पूरी तरह ऑनलाइन संचालन प्रारंभ हो गया।
