दीलिन नायर, एक भारतीय रैपर/ गायक हैं। प्रायः ये अपने मंच नाम रफ़्तार या RAA से जाने जाते हैं। यह पूर्व में यो यो हनी सिंह द्वारा गठित शहरी संगीत समूह माफिया मुंडेर के एक सदस्य थे। ये समूह से अलग हो गए, और पंजाबी बैंड आरडीबी से तीन रिकॉर्ड्स के लिए हस्ताक्षर करने के बाद ये सुर्ख़ियों में आ गए। इन्होंने बॉलीवुड के लिए भी संगीत का उत्पादन शुरू कर दिया है।
रफ़्तार ने बॉलीवुड में एक डांसर के रूप में अपना करियर शुरू किया। इन्होंने भारतीय बॉलीवुड फिल्मों के लिए पृष्ठभूमि नृत्य भी किया। इन्होंने माणिक नाम के एक साथी के साथ मैक्स के तहत भारतीय डांस शो डांस इंडिया डांस में भाग लिया, जिससे ये काफी प्रसिद्ध हुए। इन्होंने दिल्ली में बिग डांस क्लब में एक नृत्य शिक्षक के रूप में भी काम किया। शो पर बाहर होने के बाद, एक रैपर के रूप में अपना कैरियर शुरू किया। इन्होंने संगीत समूह "माफिया मुंडेर" के सदस्य के रूप में, संगीत निर्माता यो यो हनी सिंह के साथ काम करना शुरू किया। रफ़्तार के समूह छोड़ने के बाद पंजाबी संगीत बैंड आरडीबी ने इन्हें अपने लेबल युक्त, तीन रिकॉर्ड्स के लिए साइन किया। आरडीबी के सदस्यों के बीच विभाजन के बाद, आरडीबी के लिए एक गायक के रूप में सेवा देने वाले मंजीत राल के साथ जुड़ गए।
रफ़्तार को सबसे पहले आरडीबी के गीत "वी डूइन इट बिग " में पेश किया गया था। बाद में, इन्होंने एलबम बॉर्न स्टार में अभिनय किया और 3 गाने में योगदान दिया, "मजनू", "शुगर" और "बोतल"। 2013 में रफ़्तार ने अपना एकल एलबम डब्ल्यूटीएफ : विटनेस द फ्यूचर जारी किया। पहले से ही "पार्टी विद भूतनाथ" नामक यो यो हनी सिंह के गाने में इस्तेमाल किया गया " अब ये करके दिखाओ" जो रफ्तार के गीत "स्वेग मेरा देसी है ', में भी प्रयोग की गयी जिस कारण दोनों में विवाद हो गया। अफवाहें थीं कि "डोप शोप" और "ब्रेकअप की पार्टी' रफ़्तार द्वारा लिखा गया है। इन्होंने यो यो हनी सिंह पर निशाना साधते हुए कहा कि ये गाने उन्होंने लिखे हैं पर उन्हें कभी इसका श्रेय नहीं मिला। रफ़्तार अपने प्रशंसको को "आर ए ए आर्मी" के रूप में बुलाते हैं।
