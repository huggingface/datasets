श्रीनाथ सिंह द्विवेदी युग के हिन्दी साहित्यकार हैं। इन्होने "सरस्वती" का भी संपादन किया था। उनका जन्म 1901 ई0 में इलाहाबाद जिले के मानपुर ग्राम में हुआ था। इन्होने स्वतंत्रता आन्दोलन में भाग लिया था| हिंदी साहित्य सम्मलेन के इंदौर अधिवेशन में वे महात्मा गाँधी द्वारा सम्मलेन के प्रबंध मंत्री नियुक्त किये गये, बाद में वे हिंदी साहित्य सम्मलेन के सभापति भी हुए| वे तात्कालीन संयुक्त प्रान्त सरकार द्वारा गठित समाचार पत्र उद्योग जांच समिति के सदस्य भी थे| 
उनकी प्रमुख रचनाएँ हैं: उलझन, क्षमा, एकाकिनी या अकेली स्त्री, प्रेम परीक्षा, जागरण, प्रजामण्डल, एक और अनेक, अपहृता आदि आपकी प्रसिद्ध कृतियाँ हैं। इनकी कहानियों में ,जो कि पड़ोसी तथा अन्य कहानियाँ, पाथेयिका एवं नयनतारा आदि संग्रहों में संग्रहित हैं, तत्कालीन ग्रामीण जनजीवन की झलक देखी जा सकती है|
इन्होने शिशु, बालसखा, बालबोध एवं दीदी, हल, आदि मासिक पत्रिकाओं का अनेक वर्षों तक संपादन किया। श्रीनाथ सिंह ने दैनिक देशबंधु तथा देशदूत साप्ताहिक समाचारपत्रों का भी सम्पादन किया | बच्चों के लिये श्रीनाथ सिंह ने अनेक लोकप्रिय एवं सरल, सुबोध कविताओं की रचना की जो कि इनके द्वारा रचित पुस्तकों और उपरोक्त पत्रों में मौजूद हैं। अपने समय में ठाकुर श्रीनाथ सिंह के नाम से भी जाने जाते थे। हिंदी के उस समय के कई साहित्यकारों द्वारा समय समय पर उन्हें लिखे गये अनेक पत्र नेहरु म्यूजियम नई दिल्ली में संरक्षित हैं।इनकी बाल उपयोगी रचनाएँ हैं - बाल कवितावली, खेलघर, बालभारती, पिपेहरी, गुब्बारा, मीठीतानें, | गरुणकन्या, सुनेहरी नदी का देवता, परिदेश की सैर, अविष्कारों की कथायें, इनके उपन्यास कवि और क्रन्तिकारी व सोमनाथ तथा बच्चों के लिये लिखित अविष्कारों की कथायें जो कि श्रीनाथ सिंह के नाम से लिखी गई है, डिजिटल लाइब्रेरी ऑफ़ इण्डिया में हैं। उनकी कई रचनाओं को internet archive में देखा जा सकता है ||
