अर्जुन वाजपेयी एक भारतीय पर्वतारोही हैं। उन्होने 23 मई, 2016 को विश्व की पांचवी सबसे ऊंची चोटी माउंट मकालू पर तिरंगा फहराने में सफलता प्राप्त की। इस चोटी पर चढ़ने वाले सबसे कम उम्र के पर्वतारोही हैं। इससे पहले वे विश्व की सबसे ऊंची चोटी माउंट एवरेस्ट, विश्व की चौथी सबसे ऊंची चोटी ल्होत्से व विश्व की आठवीं सबसे ऊंची चोटी मानसलु पर चढ़ चुके हैं। इसके साथ ही वे विश्व के पहले ऐसे पर्वतारोही बन गए हैं, जिन्होंने सबसे कम उम्र में 8,000 मीटर से ऊंची चार चोटियों पर चढ़ाई की है।
