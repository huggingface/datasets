पश्चिम क़ज़ाख़स्तान प्रांत मध्य एशिया के क़ज़ाख़स्तान देश का एक प्रांत है। इसकी राजधानी ओराल नाम का शहर है, जिसे 'उराल्स्क' भी कहा जाता है। इस प्रांत की सरहदें रूस से लगती हैं और यह यूराल पहाड़ों के पास स्थित है। यूराल नदी प्रांत से गुज़रकर कैस्पियन सागर की तरफ़ जाती है। भौगोलिक रूप से इस प्रांत को अक्सर पूर्वी यूरोप में माना जाता है।
पश्चिम क़ज़ाख़स्तान प्रदेश का पहला गठन सोवियत संघ के ज़माने में सन् 1932 में किया गया। 1962 में इसका नाम बदलकर उराल्स्क प्रदेश कर दिया गया लेकिन 1992 में इसे फिर से 'पश्चिम क़ज़ाख़स्तान' का नाम दे दिया गया।
2009 की जनगणना में पश्चिम क़ज़ाख़स्तान के 69.8% लोग कज़ाख़ समुदाय और 27.4% रूसी समुदाय के थे। हालांकि क़ज़ाख़स्तान के बहुत से अन्य भागों में जर्मन, यूक्रेनी और पोलिश लोग रहते हैं इन समुदायों की आबादी पश्चिम क़ज़ाख़स्तान में काफ़ी कम है।
स्तेपी मैदानी क्षेत्र का दृश्य
तस्काला शहर में एक हस्पताल
तस्काला सांस्कृतिक केंद्र
राजधानी ओराल का रेल स्टेशन
ओराल में एक गिरजाघर
साँचा:क़ज़ाख़स्तान के प्रांत
