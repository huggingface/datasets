| महाराजा विष्णुसिंह जयपुर राजघराने में आमेर के शासक और 17वीं सदी के सिद्ध-तांत्रिकशिवानन्द गोस्वामी के शिष्य और सवाई जयसिंह के पिता थे। 
रामसिंह के पौत्र राजा बिशन सिंह का जन्म वर्ष 1672 में हुआ। ]
यदुनाथ सरकार की 'जयपुर का इतिहास' पुस्तक के अनुसार 30 अप्रैल 1688 को इन्हें आमेर के राजा के रूप में औरंगजेब से मान्यता मिली। महाराजा विष्णुसिंह के बारे में जयपुर इतिहास के अनन्य विद्वान और चन्द्रमहल, जयपुर के 'पोथीखाने' के पुस्तकालय-प्रभारी स्व. गोपाल नारायण बहुरा ने लिखा है इस दृष्टि से आमेर के शासक विष्णुसिंह को मुगल साम्राज्य के उन कृपापात्र चंद्रवंशी राजपूत राजाओं में गिना जा सकता है जिन्होंने साम्राज्य-विस्तार के लिए कई सामरिक और कूटनीतिक अभियानों में भाग लिया या उनका नेतृत्व किया। हालांकि जेम्स टॉड जैसे इतिहासकार, मानते हैं कि " ] के बाद आमेर राज्य का फिर से पतन आरम्भ हुआ। इन दिनों में वहां का शासन मुग़ल बादशाह की उँगलियों पर चल रहा था।...दिल्ली दरबार में इस राज्य को जो सम्मान प्राप्त हुआ था, वह भी अब पहले जैसा न रह गया था। इसलिए महाराजा बिशन सिंह को तीन हजारी मनसब का पद मिला.
सन 1700 में वह बहादुर शाह के साथ काबुल के युद्ध में गया था, जहाँ उसकी मृत्यु हो गयी। राजा विष्णुसिंह की मृत्यु होने पर मार्गशीर्ष सुदी 7 वि॰सं॰ 1756, जनवरी 1700 ई॰ को सवाई जयसिंह आमेर की गद्दी पर बैठे।
जयपुर से आमेर रोड पर दीवार से घिरे एक मैदान में 6 बड़ी, 8 मध्यम आकार की और 12 छोटे आकार की छतरियां हैं। ये छतरियां आमेर के राजाओं, उनके परिवार के सदस्यों और वंशजों की समाधियां हैं। इनमें छह बड़ी छतरियां राजा भारमल, राजा भगवंत दास, राजा मान सिंह, राजा जय सिंह, राजा राम सिंह और राजा विष्णु सिंह की हैं।
