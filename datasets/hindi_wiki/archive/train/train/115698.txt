एज़्निस एयरवेज़ एल एल सी, उलन बटोर, मंगोलिया स्थित एक सूचीबद्ध और एक सनादी एयरलाइन थी। यह अपने समय में मंगोलिया की सबसे बड़ी घरेलू एयरलाइन थी और इसकी उड़ाने चीन और रशिया के लिए भी होती थीं। इसके पास उज़बेकिस्तान के लिए उड़ान की भी अनुमति थी पर इसने यह सेवा नहीं शुरू की। 
2004 में न्यू कॉम समूह ने मंगोलिया में एक घरेलू हवाई यातायात सेवा आरंभ करने हेतु साध्यता अध्ययन किया। 2006 में उन्होने एज़्निस एयरवेज़ की स्थापना की जो इसकी पूर्ण स्वामित्व वाली इकाई थी। मंगोलिया के मॉंगोलीयन सिविल एवियेशन अतॉरिटी ने इसे सेवा आरंभ करने के लिए एर ऑपरेटर सर्टिफिकेट संख्या 11 प्रदान किया और तत्पश्चात 6 दिसंबर 2006 को एज़्निस एयरवेज़ ने अपनी पहली उड़ान भरी। 
2005-2006 तक एज़्निस एयरवेज़ के पाइलट ऑस्ट्रेलिया के आनसेटत् ट्रैनिंग सेंटर में प्रशिक्षण प्राप्त करते थे और जापान के भूतपूर्व एयर कम्यूटर द्वारा इनके प्रशिक्षण का निरीक्षण किया जाता था। ऑस्ट्रेलिया के ही कॅंटेस एयरवेज़ ने इसके कॅबिन क्र्यू को आपातकालीन प्रशिक्षण प्रदान किया और साब एरक्रॅफ्ट ए. बी. ने इसके रखरखाव दल को प्रशिक्षित किया। इसके कॅबिन क्र्यू का सी आर एम प्रशिक्षण बोयिंग द्वारा और ख़तरनाक समान के देख रेख का प्रशिक्षण आई. ए. टी. ए. द्वारा किया गया। जी. ई. और हॅमिल्टन ने इसके तकनीकी दल को एंजिन और प्रोपेलर लाइन के रखरखाव का प्रशिक्षण दिया। इस विमान सेवा के सभी विमानो, अतिरित पूर्जे तथा दूसरे अन्य देनदारियों हेतु लॅंडन के एओं कंपनी द्वारा बीमा की सुविधा प्रदान की गयी थी। एज़्निस एयरवेज़ में लगभग 200 कर्मचारी काम करते थे।
कुछ ही समय में एज़्निस एयरवेज़ ने काफ़ी प्रगति दिखाई और नवंबर 2008 में इसके एक लखवें यात्री ने उड़ान भरी।
एज़्निस एयरवेज़ ने अपनी पहली नियमित अंतरराष्ट्रीय उड़ान सेवा चीन के हैंइलर शहर के लिए अगस्त 2009 में शुरू की। मार्च 2010 से ने एज़्निस एयरवेज़ मंगोलिया के डोर्नोड प्रांत के चोइबलसन नामक शहर के रास्ते हैंइलर के लिए एक और सेवा शुरू की। जून 2010 में रशिया के यूलन-उड़े शहर के लिए शुरू की गयी सेवा इसकी दूसरी नियमित अंतरराष्ट्रीय उड़ान सेवा थी।
इस सबके बावजूद एज़्निस एयरवेज़ की माली हालत में कोई खास सुधार नहीं आया और 22 मई 2014 को एज़्निस एयरवेज़ की खराब आर्थिक स्थिति और अंतरराष्ट्रीय विमानन उद्योग की मंदी को देखते हुए इसकी सेवाएं अनिस्चितकाल के लिए बंद कर दी गयी।
इस एयरवेज़का मुख्य कार्यालय यूलन बटोर के बयांज़र्ख में स्थित शाइन डुल बिल्डिंग में अवस्थित था। इस विमान सेवा का नाम अँग्रेज़ी के ‘इज़िनेस इन फ्लाइट’ से अभिप्रेरित था। इसके नाम के दो भाग थे। ईज़ेड का अर्थ ईज़ी से था और मंगोलियन भाषा में ‘निस’ का अर्थ होता है 'उड़ना'. इन दोनो को जोड़ने पर जो शब्द बनता है वह है : सुगम उड़ान. एज़्निस एयरवेज़ के लोगो में एक कम्पास बना था जिसमे आठ दिशाएं इंगित थीं। यात्रियों को एक आरामदेह और तनाव मुक्त एहसास प्रदान कराने के लिए एक कोमल फूल के प्रकार के चित्र का चयन किया गया था। 
