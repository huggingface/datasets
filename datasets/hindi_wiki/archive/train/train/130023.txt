ओमान अरबी प्रायद्वीप के पूर्व-दक्षिण में स्थित एक देश है जिसे आधिकारिक रूप से सल्तनत उमान नाम से जानते हैं। यह सउदी अरब के पूर्व और दक्षिण की दिशा में अरब सागर की सीमा से लगा है। संयुक्त अरब अमीरात इसके उत्तर में स्थित है।
ओमान की कुल जनसंख्या 25 लाख के आसपास है और यहाँ बाहर से आकर रहने वालों की संख्या काफ़ी है। लगभग पूरी जनसंख्या मुस्लिम है जिसमें इबादियों की संख्या सबसे अधिक है। इसके अमेरिका और ब्रिटेन के साथ गहरे कूटनीतिक संबंध हैं।
सुमेरी सभ्यता के एक लेख के अनुसार इसे मगन नाम से जाना जाता था। ओमान नाम एर अरबी जाति पर पड़ा जो यमन के उमान क्षेत्र से आए थे। ईसापूर्व छठी सदी से लेकर सातवीं सदी के मध्य तक यहाँ ईरान के तीन वंशों का शासन रहा - हख़ामनी, पार्थियन और सासानी। सातवीं सदी में मुहम्मद साहब के जीवनकाल में ही ओमान में इस्लाम का आगमन हो गया था। सन् 1508-1648 तक यहाँ पर पुर्तगालियों के उपनिवेश थे जो वास्को दा गामा द्वारा भारत की खोज किये जाने के बाद समुद्री रास्तों पर नियंत्रण के लिए बनाए गए थे। पुर्तगाल पर स्पेन के अधिकार हो जाने के बाद पुर्तगालियों को वापस जाना पड़ा। इसके बाद ओमानियों ने पूर्वी अफ़्रीकी तटीय प्रदेशों से भी पुर्तगालियों को मार भगाया।
ओमान में 5 प्रदेश और 4 शासकीय प्रखंड हैं - 
 भारत · ईरान · मालदीव · ओमान · पाकिस्तान · सोमालिया · यमन
