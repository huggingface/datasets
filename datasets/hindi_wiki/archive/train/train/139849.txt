तेजेंद्र शर्मा ब्रिटेन में बसे भारतीय मूल के हिंदी कवि लेखक एवं नाटककार है।इनका जन्म 21 अक्टूबर 1952 में पंजाब के जगरांव शहर में हुआ। तेजेन्द्र शर्मा की स्कूली पढ़ाई दिल्ली के अंधा मुग़ल क्षेत्र के सरकारी स्कूल में हुई। दिल्ली विश्वविद्यालय से अंग्रेजी विषय में एम.ए. तथा कम्प्यूटर में डिप्लोमा करने वाले तेजेन्द्र शर्मा हिन्दी, अंग्रेजी, पंजाबी, उर्दू तथा गुजराती भाषाओं का ज्ञान रखते हैं। उनके द्वारा लिखा गया धारावाहिक 'शांति' दूरदर्शन से 1994 में अंतर्राष्ट्रीय लोकप्रियता प्राप्त कर चुका है। अन्नू कपूर निर्देशित फ़िल्म 'अमय' में नाना पाटेकर के साथ उन्होंने प्रमुख भूमिका निभाई है। वे इंदु शर्मा मेमोरियल ट्रस्ट के संस्थापक तथा हिंदी साहित्य के एकमात्र अंतर्राष्ट्रीय सम्मान इन्दु शर्मा अंतर्राष्ट्रीय कथा सम्मान प्रदान करनेवाली संस्था 'कथा यू॰के॰' के सचिव हैं।
कहानी संग्रह- काला सागर, ढिबरी टाईट, देह की कीमत, ये क्या हो गया, पासपोर्ट के रंग, बेघर आंखें, सीधी रेखा की परतें, कब्र का मुनाफा, प्रतिनिधि कहानियां मेरी प्रिय कथाएं, दीवार में रास्ता
कविता एवं गजल संग्रह- ये घर तुम्हारा है 
अनूदित साहित्य- ढिबरी टाइट नाम से पंजाबी, पासपोर्ट का रंगहरू नाम से नेपाली, ईंटों का जंगल नाम से उर्दू में उनकी अनूदित कहानियों के संग्रह प्रकाशित हुए हैं।

भारत में-
विदेश में-


