यह लेख जालपन्नों के फीड से सम्बन्ध रखने वाले आर एस एस के बारे में है। अन्य प्रयोग हेतु आर एस एस देखें। 
आर.एस.एस रियली सिम्पल सिन्डिकेशन हेतु प्रयुक्त अंग्रेज़ी परिवर्णी शब्द है। यह दरअसल वेब पन्नों की फीड के प्रचलित प्रारुपों का एक समूह है, अर्थात आर एस एस के नाम से कई प्रकार के वेब-फीड प्रचलन में हैं। यह उन जाल पृष्ठों के लिये काम का है जो जल्दी-जल्दी बदलते रहते हैं, मसलन ब्लॉग, समाचार, आदि)। इसके उपयोग से ऐसे वेब पन्नों में होने वाले परिवर्तनों पर स्वचलित तरीके से नज़र रखी जा सकती है।
आर एस एस फीड को पढने व प्राप्त करने हेतु जो साफ्टवेयर प्रयोग में लाये जाते हैं उन्हें एग्रीगेटर कहा जाता है। एग्रीगेटर को आर एस एस रीडर, न्यूज़ रीडर, फीड रीडर जैसे अन्य अनेक नामों से भी जाना जाता है।
