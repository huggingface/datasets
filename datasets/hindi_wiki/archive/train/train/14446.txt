प्रबन्धक जिन्हें एड्मिन्स या सिस्ऑप्स भी कहा जाता है, विकिपीडिया के वह सम्पादक सदस्य हैं जिन्हें विकिपीडिया प्रणाली के कुछ आवश्यक और अप्रतिबन्धित औज़ारों या विशेष आदेशों को काम में लेने की अनुमति होती है। जैसे कि प्रबन्धक किसी लेख या पृष्ठ को मिटा सकते हैं, अन्य सदस्यों को प्रतिबन्धित कर सकते है इत्यादि।
प्रबन्धक पूर्णतः स्वयंसेवक होते हैं अर्थात विकिमीडिया संस्था के कर्मचारी नहीं होते। उन्हें अपने अधिकारों का उपयोग करना अनिवार्य या बाध्यकारी नहीं है। ध्यातव्य है कि वे इनका उपयोग किसी ऐसे विवाद में नहीं कर सकते जिसमें/जिनमें वे स्वयं सम्मिलित हों।
हिन्दी विकिपीडिया पर वर्तमान समय में 11 प्रबन्धक हैं।
विकिपीडिया के प्रारम्भिक दिनों में हर सदस्य ही एक एकल पासवर्ड का उपयोग करके प्रबन्धक के रुप में कार्य करता था। यह पासवर्ड स्वतंत्र रूप से सौंप दिया जाता था। विकिपीडिया का निवर्तमान प्रशासकत्व कोड संशोधन का नतीजा है जिसने एकल पासवर्ड के उपयोग द्वारा यह कार्य करने के स्थान पर प्रक्रिया को भूमिका-आधारित अभिगम नियंत्रण ) कर दिया था। इस कार्यप्रणाली	में व्यक्तिगत खाते को कुछ विशिष्ट आवश्यकताओं को पूरा करने पर एक या एक सेअधिक फ्लॅग दिया जाता है, जो उस खाताधारक को समान्य सम्पादकों से अलग कुछ उपकरणों को उपयोग करने की सुविधा देता है।
इस परिवर्तनकाल के दौरान इस बात पर बल दिया गया था कि प्रबंधकों को एक विशेष उपसमूह में कभी नहीं विकसित करना चाहिए। बल्कि, प्रबंधकों को अन्य संपादकों की तरह समुदाय का एक हिस्सा होना चाहिए, इसके साथ ही जब ये संपादक के रूप में कार्य करें तो इन्हें कोई विशेष शक्तियाँ या विशेषाधिकार नहीं मिलने चाहिए। सदैव यह माना गया है कि प्रबन्धक समाज का कोई विशेष भाग न होकर उसी का सदस्य है। देखा जाये तो विकिपीडिया के अधिकतर प्रबन्धन के कार्य कोई भी कर सकता है, जिनके लिए किसी विशिष्ट तकनीकी उपकरणों की आवश्यकता नहीं होती जो प्रबंधकों को दिए गए हैं। 
विकिपीडिया के संस्थापक जिमी वेल्स के अनुसार:
मैं यह कहना चाहता हूँ कि सिस्-ओप बनना *कोई बहुत बड़ी बात नहीं है*।
मेरा मानना है कि मैं उन लोगो को यह अधिकार दूंगा जो कि कुछ समय से यहाँ सक्रिय है। मैं प्रबन्धक शब्द के हौवे को समाप्त करना चाहता हूँ। यह तो केवल तकनीकी बात है कि किसी को यहाँ के कुछ मुख्य तकनीकी कार्य करने के लिए चुना गया, सभी को नहीं।
मैं नहीं चाहता कि कोई सोचे की प्रबन्धक पद कोई विशेष तमगा है।
इस पूरे कथन का यह अर्थ लगाया जा सकता है कि तकनीकी कार्यो को दायित्वपूर्ण रूप से व सही करना जितना महत्त्वपूर्ण है उतना, वही केवल एक प्रबन्धक होना नहीं।
विकिपीडिया के अनुसार कोई तय नियम नहीं है जिनसे कि कोई प्रबन्धक बन सकता और नहीं। कोई भी प्रबन्धक पद के लिए आवेदन कर सकता है। आवेदक का पूर्व में विकिपीडिया पर अनुभव के बजाय यहाँ उस पर विश्वास होना अधिक आवश्यक होगा। पर फिर भी आवेदक द्वारा पूर्व में किये गए कार्यो का महत्व तो है ही। हर सम्पादक की दृष्टि में किसी प्रत्याशी के बारे में अलग-अलग विचार हो सकते है। उनका विशवास प्राप्त करना उनके आपके बारे में विचारों पर निर्भर है। नामांकन के लिए निवेदन करने से पहले या किसी और द्वारा किये गए आपके नामांकन को स्वीकारने से पहले यह ध्यान दे कि प्रत्याशी को कम से कम कुछ महीने से विकिपीडिया पर सक्रिय होना चाहिए, यहाँ के कामो से परिचित होना चाहिए कि क्या कैसे किया जाता है। अच्छे व्यवहार और विकिपीडिया की नीति निर्देशों में विशवास उसे मानना चाहिए और समाज का विश्वास प्राप्त करना चाहिए।
यदि आप प्रबन्धक के सभी कानूनों और नीति निर्देशों से सहमत है तो आप अपने नामांकन के लिए निवेदन से सम्बन्धित अधिक जानकारी के लिए चौपाल पर जाएं। नामांकन होने के बाद उसके बारे में समाज द्वारा इस बारे में चर्चा होगी न कि कोई मतदान। लगभग एक सप्ताह बाद या जैसे कि प्रशासक की मंशा हो इस चर्चा को समाप्त कर उसे पर निर्णय लिया जायेगा। यदि वार्ताओं में 80% से अधिक लोग प्रत्याशी के समर्थन में चर्चा करते है तो प्रशासक उसे प्रबन्धक के पद पर नामांकित कर देते है। 
ध्यान रखे किसी व्यक्ति द्बारा भले ही कितने भी खाते विकिपीडिया पर हो पर उनमें से केवल एक को ही प्रबन्धक के अधिकार दिए जा सकते है। एक बार प्रबन्धक बनाए जाने पर यह सदा के लिए हो सकता है जब तक उसे किसी विशेष कारणो से नहीं हटा दिया जाये जो कि प्रायः विकिपीडिया के नियम तोड़ने पर या अपने अधिकारों के दुरूपयोग पर होता है।
यदि आपको प्रबन्धक बना दिया जाता है तो आपको मिले नए अधिकारों का उपयोग करने में आपको विशेष सावधानी बरतनी चाहिए। विशेष रूप से लेखों व पृष्ठों को मिटाना और आई॰पी॰ पतों के अनुसार सदस्यों पर प्रतिबन्ध लगाना। आपको अपने नए अधिकारों का कैसे उपयोग करना है और क्या करे या न करें के लिए यह निर्देश देखें या पहले से ही प्रबन्धक पद पर कार्यरत सदस्यों से राय लें। कृपया झिझके नहीं।
प्रबन्धक के अधिकारों का उपयोग करना आप के स्वयं के निर्णय पर निर्भर करता है और यह सीखने समझने में बहुत समय लग सकता है कि किस टूल को कैसे और कब प्रयुक्त किया जाए और कितने समय के लिए। जैसे कि पृष्ठों व लेखों को सुरक्षित करना या किसी सदस्य को प्रतिबन्धित करना। नए प्रबन्धकों को परामर्श दिया जाता है कि वह नए मिले पद पर धीरे-धीरे अपने कार्यो को आरम्भ करें, समझे और आगे बढ़ें। एक साथ सब कुछ करने की नीति नहीं अपनाए।
यह भी आशा की जाती है कि प्रबन्धक अपने खातों की सुरक्षा पर विशेष ध्यान रखेंगे। अपने खातों की कुञ्जी कठिन रखें जो कि सोचा या तोड़ा न जा सके और अपने खाते के साथ जु़ड़े ईमेल पते की सुरक्षा भी चाक चोबन्ध रखे।
प्रबन्धक के अधिकारों को विकिपीडिया के इन कार्यो को करने के लिए विशेष रूप से प्रयुक्त किया जा सकता है:
प्रबन्धकों से यह आशा की जाती है की वह सबके लिए एक उदहारण प्रस्तुत करे और सदैव औरों से वार्तालाप करते समय तमीज़ व संयम बरते। प्रबन्धको से यह भी आशा की जाती है की वह विकिपीडिया के नियम माने और अपने कार्यो को अच्छे ढंग से करे। कभी कभार कोई भूल हो सकती है, आखिर प्रबन्धक भी मनुष्य होते है और कभी कभार के दोषों क्षमा किया जा सकता है। हालांकि विकिपीडिया को भारी क्षति पहुँचाने वाले दोषों पर या लगातार गलत निर्णय या कार्य करने पर उन्हें इस पद से हटाया भी जा सकता है। प्रबन्धकों को और पुराने अनुभवी लेखको को ऐसा व्यवहार करना चाहिए जो की अन्य सदस्यों के लिए उदाहरण बने।
प्रबन्धकों को यह ध्यान रखना चाहिए की विकिपीडिया के हो रहे विकास के इस तेज़ दौर में उनके साथ यहाँ और भी कई प्रबन्धकों व साथी है। यदि किसी विषय पर उन्हें लगे की वह सही या न्यायपूर्ण निर्णय नहीं ले पा रहे है तो उनको अन्य साथियो से सहायता माँगनी चाहिए और उन विषयों पर चौपाल और समाज में चर्चा करानी चाहिए, यह नहीं की वह अपने आप निर्णय लेने के चक्कर में गलत निर्णय लें।
प्रबन्धक अपने द्वारा किये गए प्रबन्धन कार्यों के लिए पूर्णतः उत्तरदाई है। जैसे की उनको दिए गए अधिकारों व औज़ारों के उपयोग, जिनके द्वारा वह अन्य सम्पादकों को ठेस या हानि पहूँचा सकते हैं जिनके पास उनके जैसे अधिकार नहीं है। किसी भी सम्पादक या सदस्य को किसी प्रबन्धक द्वारा किए काम की आलोचना करने का पूरा अधिकार है जब तक की यह सम्मानजनक ढंग से, तमीज़ के दायरे में और द्वेष की भावना से ओतप्रोत होकर न किया जाए। प्रबन्धकों से यह आशा की जाती है की वह इस प्रकार की गई आलोचना को गलत भाव से ना लेकर उसका पूरे उत्तरदायित्व व तमीज के साथ उत्तर दे व यदि कोई भूल हो तो उसे साफ़ मन से मान ले।
ऐसे प्रबन्धक जिन्होंने की समाज का अपने ऊपर से विश्वास खो दिया है व जिनके द्वारा बार-बार दोषपूर्ण व्यवहार होता है उन्हें इस पद से हटाया जा सकता है। यह वो कारण है जिनकें कारण पूर्व में कई प्रबन्धकों को हटाया जा चुका है:
अगर किसी सदस्य को लगता है की किसी प्रबंधक ने उसके खिलाफ गलत निर्णय लिया है तो उसे उस प्रबंधक से सीधे इस मसले पर शिष्टाचार के साथ बात करनी चाहिए और इस मसले को सुलझाने की कोशिश करनी चाहिए। द्वेष या आवेश में गलत शब्दों का प्रयोग करने से बचें। हालांंकि, अगर दोनों पक्षों में यह मसला नहीं सुलझे तो इसे विकिपीडिया:चौपाल में उठाया जा सकता है या अन्य प्रबंधकों से इस बारे में बात करें। आप उन्हें सीधे ईमेल भी भेज सकते हैं ।
अपने प्रबंधक उपकरणों और अधिकारों का दुरुपयोग एक गंभीर मसला है व विकिपीडिया के नियमों के विरुद्ध है। यह सभी अधिकार किसी सदस्य को विकिपीडिया प्रणाली के कुछ महत्त्वपूर्ण काम करने के लिए दिए जाते है व इनका किसी भी सूरत में दुरुपयोग नहीं होना चाहिए। हर हालत में इनका सोच समझ कर उपयोग करे, गलत उपयोगों के कारण यह वापस भी लिए जा सकते है।
आम स्थितियाँ जहा अपने प्रबंधक अधिकारों का इस्तेमाल करने से बचे:
प्रबंधको को ऐसे मामलो में अपने अधिकारों के उपयोग से बचना चाहिए जिनमें वो खुद शामिल हो, उन पर अपने अधिकारों का फायदा उठाने का आरोप लग सकता है। ऐसे में निर्णय किसी और को लेने दें। 
अगर विकिपीडिया के किसी नियम में यह लिखा है की किन्हीं कामों में या वजहों में प्रबंधको को अपने अधिकारों या उपकरणों का उपयोग नहीं करना चाहिए, तो ना ही करे। कुछ मामलों में अपवाद के तोर पर प्रयोग करे तो उसकी मजबूत वजह होनी चाहिए व उससे पहले चौपाल पर वार्तालाप करना उचित होगा।
किसी भी प्रबंधक को अपने ही जैसे साथी प्रबंधक के द्वारा किये गए कार्य को बदलना या उसके खिलाफ कार्यवाही करने से बचना चाहिए। जरूरी होने पर, पहले बातचीत करे व देखे असली मसला क्या है। मिलजुलकर कार्य करे।
अगर किसी कार्यो को बदला जा चुका है या किसी से कोई अधिकार वापस लिया जा चुका है, तो बिना आम राय के उसे पूर्ववत् नहीं करे।
हर बार खुद निर्णय लेने से बचे व जरूरी होने पे अन्य प्रबंधको से सलाह ले व उन्हें निर्णय लेने दे। जरूरी नहीं की आप हर मसले में सही निर्णय ले पाए, पर अन्य कोई जरूर ले सकता है। मिलजुल कर कार्य करना जरूरी है।
यह बात ध्यान में रखनी चाहिए की किसी प्रबंधक द्वारा अगर किसी सदस्य, लेख, पुष्ट, विवाद आदि पे अपने अधिकारों का उपयोग लिया गया हो, व अगर वोह उचित, कार्यप्रणाली के अधीन, और संक्षिप्त हो तो वोह उन्ही लेखो, पुष्ट, विवादो व सदस्यों के साथ दुबारा उन अधिकारों का उपयोग कर सकता है. इससे कोई फरक नहीं पड़ता की वोह पूर्व में भी इसमें शामिल था. यह इसलिए क्यों की प्रबंधक का तो काम ही ऐसे कार्य करना है. हां अगर वो चाहे तोह एक अच्छी आदत के तहत इसे किसी और प्रबंधक को करने के लिए सोप सकते है, पर ऐसा करना जरूरी नहीं है. 
अगर मामला पूर्व जैसा ही है व उन्ही कारणों के वजह से जाच में आया है तो यह हो सकता है की प्रबंधक का निर्णय उस मामले में पहले जैसा ही हो.
किसी प्रबंधक का किसी मसले में या सदस्य के साथ विवाद में सिर्फ इसलिए नहीं माना जा सकता की उसने पहले कभी उसे कोई चेतावनी जारी की थी जो की उसके द्वारा किये गए कोई ऐसे काम की वजह से थी जिससे की कोई विकिपीडिया नियम टूटा था. इससे किसी प्रबंधक द्वारा भविष्य में ऐसे किसी लेख या सदस्य के खिलाफ करवाई को द्वेष में या "खुद समिलित होने का आरोप" के तहत नहीं लिया जा सकता.
हालाकि फिर भी, अगर ऐसी उम्मीद हो की यह सब बाते उठ सकती है, तो सबसे बडिया तो यह ही रहेगा की ऐसे मामलो में निर्णय कोई अन्य प्रबंधक लेलेवे, व आप उसको यह कार्य देदेवे.
प्रबन्धक/प्रशासक पद से किसी सदस्य को हटाने का प्रावधान कुछ विकियों में है एवं कुछ विकियों में नहीं है। जैसे साधारण अंग्रेजी विकि पर प्रशासक प्रबन्धक को हटा सकते है इस प्रकार कुछ अन्य विकि परियोजनाओं पर भी प्रबन्धक को हटाने के प्रावधान हैं। फ्राँसीसी विकिपीडिया में तो 6 महीने से अधिक निष्क्रिय रहने वाले प्रबन्धको को निरन्तर हटाया जाता रहा है जिसका कारण है कि नये कुशल सक्रिय सदस्यों को पदोनत्ति देना एवं लम्बे समय की अनुपस्थिति के कारण हैकिंग द्वारा प्रबन्धकों के खातों का दुरुपयोग न होना हैं।।
जैसा कि प्रबन्धन नाम से ही स्पष्ट है कि कई महत्त्वपूर्ण कार्यों का महत्त्वपूर्ण अवसरों पर प्रबन्ध करना, अतः प्रबन्धन अधिकार रखने वाले सदस्यों की विकि पर सक्रिय उपस्थिति अत्यावश्यक है। अब हिन्दी विकि पर कई सदस्यताएँ भी बना दी गयी हैं जिनसे कार्य विशेष हेतु प्रबन्धक बनना आवश्यक भी नहीं रहा। सदस्य प्रबन्धक के जिस अधिकार में स्वयं को कुशल मानते है उसे अलग से प्राप्त कर सकते है। हाँ प्रबन्धक के कई कार्य या जो कार्य नये सदस्यों की सीमा से बाहर हैं, इत्यादि के लिये प्रबन्धन अधिकार हेतु समस्त सदस्यों का स्वागत है। इन सब विकियों की तर्ज पर हिन्दी विकि पर भी प्रशासकों द्वारा प्रबन्धकों को निम्न कारणों से पद मुक्त किया जा सकता है-
.
प्रायः प्रबंधको से हुए किसी भी वाद-विवाद को वार्तालाप से सुलझाना चाहिए और चौपाल पर चर्चा करनी चाहिए। पर अगर यह मामला कोई भारी गलती से या प्रबंधक के द्वारा किये गए नुक्सान या द्वेष पूर्ण रवैये से ताल्लुक रखता हो तो इस तरह से भी मसला सुलझाया जा सकता है।
ऐसे मामले में किसी प्रबंधक द्वारा किये गए कार्य पर चर्चा करायी जा सकती है। अगर किसी सदस्य को प्रतिबंधित कर दिया हो तो वह किसी अन्य सदस्य के द्वारा यह करवा सकता है। आप इस मसले पर सीधे प्रशासक से बात कर सकते है व उनसे तुंरत मदद की अपील कर सकते है।
प्रबंधको से यह आशा की जाती है कि वह अपनी और विकिपीडिया की सुरक्षा को ध्यान में रखते हुए और अपने को दिए हुए विशेष अधिकारों की सुरक्षा के लिए अपने विकिपीडिया खातो पर ख़ास ध्यान दे। उन्हें अपने खातो की सुरक्षा बढाने के लिए उनकी मजबूत कुँजी चुननी चाहिए। साथ ही ऐसे खातों के साथ जुड़े ईमेल पतों की भी सुरक्षा पर ध्यान देना चाहिए।
याद रखे कि अगर प्रबंधक अपने खातों की सुरक्षा करने में अक्षम रहे या इन्ही कारणों से विकिपीडिया की सुरक्षा पर कोई ख़तरा उत्पन्न हुआ तो उन्हें इस पद से हटाया जा सकता है। ऐसा निर्णय हमेशा के लिए हो सकता है।
प्रबंधकों की सूची के लिये विशेष:ListUsers/sysop देखें। प्रबन्धक के पद के लिये प्रार्थी अपनी विनती यहाँ संलग्न करें। प्रबन्धकों के नियम एवं दायित्वों हेतु विकिपीडिया:प्रबंधक नियम व दायित्व देखें। प्रबंधकों के अधिकार देखने हेतु विशेष:ListGroupRights देखें।
यह सूची हिन्दी विकि पर हाल ही के दिनों में सक्रिय रहने वाले प्रबन्धको की सूची है। किसी भी प्रकार की सहायता के लिये सदस्य इनसे सम्पर्क कर सकते है। कोई भी प्रबन्धक जब भी सक्रिय हो तो इस सूची में अपना नाम जोड़ दे। यह सूची सदस्यों की समस्याओं को शीघ्रता से सुलझाने के लिये बनायी गयी है। कृपया इसे अन्यथा न ले
इस सूची में हिन्दी विकिपीडीया के पूर्व प्रबन्धकों को रखा गया है -
इनमें से अधिकतर सदस्यों को सदस्य अधिकार हेतु नीतियों के अनुसार लम्बी निशक्रियता के कारण प्रबन्धन अधिकार से मुक्त कर दिया गया, हिन्दी विकि इन प्रबन्धकों के सहयोग एवं योगदान के लिये इनका आभारी है। पुन: सक्रिय होने पर यह सदस्य सदस्य अधिकार हेतु नीतियों के अनुसार फिर से यह अधिकार प्राप्त कर सकते है।
इस सूची में हिन्दी विकि के उन प्रबंधकों को रखा गया है जिन्होनें अपने प्रबंधकिय अधिकारों को दुरुपयोग किया जिसके परिणाम स्वरुप उन्हे इनके प्रबंधकिय अधिकारों से निलम्बित कर दिया गया-
