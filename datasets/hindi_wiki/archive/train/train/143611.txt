ऐश्वर्या रजनीकांत धनुष एक भारतीय फिल्म निर्देशक है। वे दक्षिण भारतीय अभिनेता रजनीकांत की बड़ी बेटी है। उनकी एक छोटी बहन, सौंदर्या है, जो तमिल फिल्म उद्योग में निर्देशिका हैं। ऐश्वर्या का विवाह भारतीय फिल्म अभिनेता धनुष से हुआ तथा उनके दो बेटे हैं, यात्रा और लिंगा ।उन्होने अपने पति अभिनेता धनुष अभिनीत फिल्म 3 के साथ अपनी पहली फीचर फिल्म की शुरुआत की। उन्होने प्लेबैक गायन भी किया है। अगस्त 2016 में, ऐश्वर्या को संयुक्त राष्ट्र महिला संगठन के लिए भारत की सद्भावना राजदूत के रूप में चुना गया था।
चेन्नई, तमिलनाडु, भारत
लता रजनीकान्त
ऐश्वर्या का जन्म अभिनेता रजनीकांत और लता रंगाचारी के यहाँ हुआ था। उनकी एक छोटी बहन, सौंदर्या है, जो तमिल फिल्म उद्योग में निर्देशिका हैं। ऐश्वर्या का विवाह भारतीय फिल्म अभिनेता धनुष से हुआ तथा उनके दो बेटे हैं, यात्रा और लिंगा ।
ऐश्वर्या स्टार विजय चैनल पर प्रासरित होने वाले नृत्य प्रतियोगिता जोड़ी नंबर वन के तीसरे सीज़न में कलाकार संगीता और जीवा के साथ जज थीं। उन्होने फिल्म आईरतिल ओरुवन में पार्श्व गायिका के साथ निर्देशिका की भी भूमिका निभाई थी।
अगस्त 2011 में, ऐश्वर्या ने घोषणा की कि वह अपने पति धनुष और श्रुति हसन अभिनीत अपनी पहली फीचर फिल्म 3 का निर्देशन करेंगी, जिसमें धनुष ने भी स्पष्ट किया कि वह उनकी पत्नी ऐश्वर्या के निर्देशन में उनकी एकमात्र फिल्म होगी। ऐश्वर्या के चचेरे भाई अनिरुद्ध रवीचंदर द्वारा रचित गीत "व्हाई दिस कोलावेरी डी" रिलीज होने के बाद इस फिल्म की प्रत्याशा बढ़ी. धनुष द्वारा गाया गया यह गीत इंटरनेट पर खूब वायरल हुआ। वे इस गीत की विडियो में प्रमुख कलाकारों और संगीतकार के साथ दिखाई दीं। जुलाई 2015 में, ऐश्वर्या ने घोषणा की कि वे जल्द ही "Ten Entertainment" बैनर के तहत एक यूट्यूब चैनल लॉन्च करने के लिए विशेष रूप से फिल्म निर्माताओं द्वारा निर्मित मूल सामग्री और लघु फिल्मों को बढ़ावा देंगी।
दिसंबर 2016 में, ऐश्वर्या रजनीकान्त धनुष ने 'Standing on An Apple Box: The Story of A Girl Among the Stars' नाम के अपने स्वयं के एक संस्मरण को जारी किया। इस किताब में, ऐश्वर्या ने स्वयं के एक सेलिब्रिटी के बच्चे होने की अपनी कहानी, अपने करियर के विकल्प,अपनी शादी और मुख्यतया 'इस युग में एक महिला होना' प्रकट किया। उन्होने अपनी इस लंबी सी पुस्तक में पाठकों के लिए स्वयं रजनीकांत की बेटी के रूप में अपने जीवन को उभारा है। उसने अपने प्यार के बारे में शानदार उल्लेख किया है और धनुष के साथ अपने बच्चों को उठाया है। इस किताब में उन्होने अपने प्यार के बारे में शानदार उल्लेख किया है और धनुष के साथ अपने बच्चों का भी परिचय कराया है।
ऐश्वर्या ने तमिलनाडु सरकार द्वरा नृत्य के लिए कलाईममनी पुरस्कार प्राप्त किया। 2012 में, उन्होंने JFA महिला अचीवर्स अवार्ड्स में वर्ष का न्यूज़मेकर पुरस्कार जीता।
उन्होंने अंतरराष्ट्रीय महिला दिवस पर संयुक्त राष्ट्र मुख्यालय में भरतनाट्यम का प्रदर्शन किया। लेकिन, उनके प्रदर्शन को सामाजिक माध्यम और पेशेवर भरतनाट्यम नर्तकियों से कई आलोचनाएं मिलीं। अनीता रत्नम ने उनके फ़ेसबुक पर लिखा, "ये कैसा भरतनाट्यम है........व्यंग्य और तमाशा"।
निर्देशक के रूप में
गायिका के रूप में
वॉइस एक्टर के रूप में
https://en.m.wikipedia.org/wiki/Aishwarya_R._Dhanush
