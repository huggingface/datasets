कुतुबपुर दताना, रवा राजपूत का गाँव है जो कि बुढ़ाना तहसील, मुज़फ्फरनगर जिला, उत्तर प्रदेश से 8 किमी पूर्व में स्तिथ है। गाँव का डाकघर 3 किमी दूर एक कुरथल नामक गाँव में पड़ता है। दताना गाँव बुढ़ाना तहसील के अंतर्गत पड़ता है।गाँव के निर्देशांक 29.2321482 उ. एवं 77.5177181 पू. हैं। हिंडन नदी गाँव कि सीमा को उत्तर कि दिशा में छूते हुए बहती है। गाँव में एक प्राथमिक विद्यालय है। इसी विद्यालय के पीछे स्तिथ एक 8वीं तक शिक्षा प्रदान करने के लिए नया विद्यालय खोला गया है। शिवजी का मंदिर भी प्राथमिक विद्यालय के पास में ही है। खेती योग्य जमीन को मुख्यतः 2 हिस्सो में विभाजित किया गया है, खाद्दर एवं बांगर जो नदी से क्रमशः पास और दूर हैं। हालांकि गन्ना ही गाँव कि वाणिज्यिक फसल है परन्तु आज कल पॉप्लर की खेती भी बहुतायत में हो रही है। गाँव के पूर्व में नगवा और अटाली, पश्चिम में महालजना, उत्तर में रियावली एवं नंगला नामक गाँव स्तिथ हैं। बस, जुगाड़ और तांगा गाँव में आने जाने के मुख्य साधन हैं। दिल्ली से गाँव तक पहुचने के लिए बड़ौत और मेरठ से होते हुए सड़क मार्ग है।
