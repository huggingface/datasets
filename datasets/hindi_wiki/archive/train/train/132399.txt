आचार्य रविषेण प्रसिद्ध जैन ग्रंथ 'पद्मपुराण' के रचयिता हैं। यह ग्रंथ विमलसूरि रचित प्राकृत भाषा के 'पउम चरियं' का पल्लवित अनुवाद माना जाता है।
रविषेणाचार्य का समय निःसंदिग्ध रूप से सातवीं शताब्दी है। उन्होंने स्वयं अपने सुप्रसिद्ध ग्रंथ पद्मपुराण अथवा पद्म चरित के अंत में ग्रंथ के संपन्न होने के समय का उल्लेख करते हुए लिखा है कि जिनसूर्य श्री वर्धमान जिनेन्द्र के मोक्ष के बाद एक हजार दो सौ तीन वर्ष छह माह बीत जाने पर श्री पद्ममुनि का यह चरित्र लिखा गया है। इस प्रकार इस ग्रंथ की पूर्णता विक्रम संवत् 734 अर्थात् 677 ई0 में सिद्ध होती है।
