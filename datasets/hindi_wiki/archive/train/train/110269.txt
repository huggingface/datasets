द डोर्स अमेरिकी रॉक बैंड थे, जिसका गठन 1965 में कैलिफोर्निया के लॉस एंजिल्स में हुआ। इसके अस्तित्व के ज्यादातर वक्त इस ग्रुप में गायक जिम मॉरिसन, कीबोर्ड वादक रे मैनजारेक, ड्रमर जॉन डेंसमोर और गिटार वादक रॉबी क्रीजर रहे हैं। वे 1960 के दशक के बीच सबसे विवादास्पद रॉक में से एक रहे हैं, खासतौर पर मॉरिसन की मनमानी, काव्यात्मक गीत और करिश्माई व्यक्तित्व के कारण, लेकिन वहीं उनकी अप्रत्याशित मंचीय छवि भी रही है। 1971 में मॉरिसन की मौत के बाद, इसके बाकी बचे तीन सदस्य त्रयी के रूप में 1973 के अंत में बैंड के तितर-बितर होने तक साथ रहे। 
हालांकि द डोर्स का सक्रिय कैरियर 1973 में खत्म हो गया, लेकिन उनकी लोकप्रियता कायम रही। RIAA के अनुसार, इनलोगों ने अकेले US में 32.5 मिलियन एलबम बेचा। पूरी दुनिया में बैंड ने 75 मिलियन एलबम बेचा।
द डोर्स की उत्पत्ति UCLA फिल्म स्कूल के पूर्व छात्र जिम मॉरिसन और वेनिस बीच कैलिफोर्निया के रे मैनजारेक के बीच संयोगवश मुलाकात के बाद हुई। मॉरिसन ने मैनजारेक से कहा, उसने गाने लिखे हैं और मैनजारेक के उत्साह जगाने पर "मूनलाइट ड्राइव" उसने गाया. मॉरिसन के गीत से प्रभावित मैनजारेक ने बैंड के गठन का सुझाव दिया।
अपने भाई रिक और जिम मैनजारेक के साथ कीबोर्ड वादक मैनजारेक रिक एंड द रैवेन्स नामक बैंड में था, जबकि ड्रमर जॉन डेंसमोर द साइकेडेलिक रेंजर्स में ड्रम बजाता था और मैनजारेक को मेडिटेशन कक्षा से जानता था। अगस्त में, डेंसमोर ग्रुप में शामिल हुआ और द रैवेन्स के सदस्य और ब्रास वादक पैट सुलिवेन के साथ सितंबर 1965 में छह गानों का डेमो रिकॉर्ड किया। अवैधानिक रिकॉर्डिंग के रूप में इसका व्यापक प्रसार हुआ। उसी महीने ग्रुप ने गिटार वादक रौबी क्रीगर को नियुक्त किया और अंत में – मॉरिसन, मैनजारेक, क्रीगर और डेंसमोर जैसे सदस्यों के साथ ग्रुप पूरा हुआ। हाल में द डोर्स पर बने व्हेन यू’आर स्ट्रेंज नामक उत्सव-यात्रा वृत्तचित्र के अनुसार बैंड ने अपना नाम विलियम ब्लेक की द मैरिज ऑफ हैवेन एंड हेल नामक एक कविता की पंक्ति से लिया।
1966 तक ग्रुप लंदन फॉग क्लब में बजाता था और जल्द ही इसका दर्जा प्रतिष्ठित व्हिस्की ए गो गो तक जा पहुंचा, जहां वे वैन मॉरिसन के ग्रुप देम समेत सहयोगी के रूप में हाउस बैंड बन गए। वहां उनकी आखिरी रात में इन द मिडनाइट आवर के लिए दोनों बैंड एक साथ हुए और देम की ग्लोरिया का बीस मिनट का जैम सेशन हुआ।10 अगस्त को एलेक्ट्रा रिकॉर्ड्स के अध्यक्ष जैक होलज्मैन ने उन्हें सुना, जो एलेक्ट्रा ग्रुप के लव गायक ऑर्थर ली की सिफारिश पर वहां उपस्थित थे। होलज्मैन और निर्माता पॉल ए. रॉथचाइल्ड ने बैंड द्वारा व्हिस्की ए गो गो में बजाए गए दो गीतों को सुना और उनलोगों ने उन्हें एलेक्ट्रा रिकॉर्ड्स लेबल के लिए 18 अगस्त को साइन किया – इसके बाद रॉथचाइल्ड और इंजीनियर ब्रुश बोटनिक के साथ उनकी लंबी और सफल साझेदारी चली. अगले महीने, ईश-निंदा से भरपूर "द एंड" के प्रदर्शन के बाद क्लब ने बैंड को निकाल दिया। एक घटना से बाद में ग्रुप के एक विवाद में फंसने का पूर्वाभास मिला, मॉरिसन द्वारा ग्रीक नाटक ओएडीपस रेक्स के खुद के संस्करण का कर्कशतापूर्ण व्याख्यान की भूल से विवाद पैदा हुआ, इस नाटक में ओएडीपस अनजाने में अपने पिता की हत्या कर डालता है और अपनी माता के साथ यौन संबंध स्थापित करता है।
जनवरी 1967 में द डोर्स ने अपने नाम से ही पहला LP रिलीज किया। इसमें लगभग 12 मिनट के संगीत-नाटक "द एंड" के अलावा उनके अब तक के प्रमुख गानों को शामिल किया गया था। बैंड ने 1966 में 24 अगस्त से 31 अगस्त तक अपना पहला एलबम सनसेट साउंड रिकॉर्डिंग स्टुडियोज में रिकॉर्ड किया, स्टुडियो में यह लगभग पूरा ही लाइव था।
नवंबर 1966 में, मार्क अब्राम्सन ने पहले एकल "ब्रेक ऑन थ्रू " के लिए एक प्रचारात्मक फिल्म निर्देशित किया। एकल की बिक्री बढ़ाने के लिए 1966 के लगभग, संभवत: 1967 के आरंभ में बॉस सिटी नामक लॉस एंजिल्स टीवी कार्यक्रम द्वारा पहली बार द डोर्स ने अपना टेलीविजन प्रदर्शन किया और फिर 1967 में नए साल में शेबांग नामक लॉस एंजिल्स टीवी कार्यक्रम में "ब्रेक ऑन थ्रू" का मूकाभिनय किया। इस क्लिप को द डोर्स द्वारा कभी भी आधिकारिक रूप से रिलीज नहीं किया गया।
बैंड का दूसरा एकल "लाइट माई फायर", बिलबोर्ड एकल चार्ट में अव्वल स्थान में पहुंच जानेवाला पहला एलेक्ट्रा रिकॉर्ड्स बन गया, इसकी लाखों प्रतियां बिकीं.
25 अगस्त 1967 को, द डोर्स संभवतः अमेरिकी टेलीविजन में पहली बार नजर आया। एक रंगारंग टीवी धारावाहिक मालीबू यु में अतिथि-मुख्य कलाकार के रूप में "लाइट माई फायर" का प्रदर्शन किया। हालांकि वे कभी लाइव नजर नहीं आए। बैंड को समुद्र तट पर देखा गया और प्लेबैक गाने पर उन्होंने प्रदर्शन किया। इस संगीत वीडियो को कोई व्यावसायिक सफलता नहीं मिली और उनका प्रदर्शन कमोवेश भुला दिया गया। द एड सुलीवैन शो से पहले तक उनलोगों ने टेलीविजन का ध्यान आकर्षित ‍नहीं किया था।
मई 1967 में, डोर्स ने टोरेंटो के ओ’कीफे सेंटर में कैनेडियन ब्रॉडकास्टिंग कारपोरेशन के लिए "द एंड" के रिकॉर्डिंग संस्करण द्वारा अंतर्राष्ट्रीय टेलीविजन में पहली बार प्रदर्शन किया। अवैधानिक तरीके को छोड़ अपने पहले प्रसारण के बाद से यह तब तक अप्रकाशित ही रहा जब तक कि 2002 में द डोर्स साउंडस्टेज परफॉर्मेंसेज की डीवीडी रिलीज नहीं हुई। 
सितंबर 1967 में, द डोर्स ने द एड सुलीवैन शो में 'लाइट माई फायर" का यादगार प्रदर्शन किया। रे मैनजारेक के अनुसार, नेटवर्क के अधिकारियों ने "हायर" शब्द को हटाकर "बेटर" शब्द रखने को कहा था, क्योंकि राष्ट्रीय टीवी में आप "हाई" शब्द नहीं कह सकते. शुरू में ग्रुप इस पर सहमत था, लेकिन बावजूद इसके गाने को इसके मूल रूप में ही गाया गया, हो सकता है उस गुजारिश पर अमल करने का उनका इरादा न हो, या जिम मॉरिसन नर्वस थे और बदलाव करना भूल गए . जो भी हो, "हायर" शब्द राष्ट्रीय टीवी पर गा लिया गया और गुस्से से आगबबूला एड सुलीवैन ने निर्धारित अगली छह कड़ियां रद्द कर दी, जिस पर बताया जाता है कि जिम मॉरिसन ने कहा: "अरे यार, तो क्या हुआ? हमलोगों ने तो द एड सुलीवैन शो कर लिया ".
24 दिसम्बर को, द जोनाथन विंटर्स शो के लिए द डोर्स ने "लाइट माई फायर" और "मूनलाइट ड्राइव" को लाइव टेप किया। 26 दिसम्बर से 28 दिसम्बर तक सैन फ्रांसिसको में विंटरलैंड बॉलरूम में इस ग्रुप ने प्रदर्शन किया। जिम मॉरिसन पर स्टीफेन डेविस की किताब से एक उद्धरण लिया गया :
अगली रात विंटरलैंड में द डोर्स के प्रदर्शन के दौरान एक टीवी सेट को स्टेज पर लाया गया ताकि बैंड द जोनाथन विंटर्स शो में खुद को देख सके. जब उनका गाना मंच पर शुरू हुआ तो उनलोगों ने "बैक डोर मैन" गाना बंद कर दिया. दर्शकों ने देखा कि डोर्स खुद को टीवी पर देख रहे हैं। जब उनका बिट पूरा हो गया तो उनलोगों ने गाने को समाप्त किया और रे ने आगे बढ़कर टीवी बंद कर दिया. अगली रात विंटरलैंड में उनकी आखिरी रात थी।
उनलोगों ने डेनवर में और दो दिन 30 दिसम्बर और 31 दिसम्बर को प्रदर्शन के बाद लगभग एक साल से लगातार जारी अपने दौरे को समाप्त किया।
उपलब्ध हुई नई तकनीकी के प्रयोग के साथ द डोर्स ने लॉस एंजिल्स के सनसेट स्टुडियोज में अपने दूसरे एलबम स्ट्रेंज डेज की रिकॉर्डिंग में कई सप्ताह बिताया. स्ट्रेंज डेज की व्यावसायिक सफलता औसत दर्जे की रही, बिलबोर्ड एलबम चार्ट में यह तीसरे स्थान पर पहुंचा, लेकिन लगातार घटिया एकल प्रदर्शन के साथ जल्द ही नीचे उतर गया।
9 दिसम्बर 1967 में द डोर्स ने न्यू हैवेन, कनेक्टिकट के न्यू हैवेन एरिना के एक बहुत ही कुख्यात कंसर्ट में प्रदर्शन किया, जो स्थानीय पुलिस द्वारा स्टेज पर ‍मॉरिसन की गिरफ्तारी के साथ अचानक ही समाप्त हुआ।
न्यू हैवेन में मॉरिसन की गिरफ्तारी की घटना अभी भी कुछ हद तक अस्पष्ट है, हालांकि ऐसा बताया जाता है कि मंच के पीछे बाथरूम स्टॉल में मॉरिसन ग्रुप की एक सदस्या के साथ जब बातें कर रहे थे, तभी एक पुलिस अधिकारी पहुंचा। उसने उस जोड़े को परेशान किया- इससे मॉरिसन गुस्से में आकर उलझ गये, तब उन पर सोंटे बरसाए गये।
मंच पर आकर मॉरिसन ने गालियों की बौछार के साथ न्यू हैवेन पुलिस की निंदा करते हुए दर्शकों को बताया कि मंच के पीछे क्या कुछ हुआ। इसी समय मॉरिसन को गिरफ्तार कर घसीटते हुए मंच से उतारा गया। परिणामस्वरूप एक दंगा भड़क उठा, जो न्यू हैवेन एरेना के द्वार से लेकर सड़कों तक फैलता चला गया। मॉरिसन को एक स्थानीय पुलिस थाने ले जाया गया, उनके फोटो खींचे गये और अभद्रता और सार्वजनिक अश्लीलता के आरोप में उन्हें बंद कर दिया गया।
मॉरिसन ने बाद में 1970 के एल्बम मॉरिसन होटल के "पीस फ्रॉग" गीत में इस घटना का उल्लेख किया, जिसमें गीत के बोल "ब्लड इन द स्ट्रीट्स इन द टाउन ऑफ न्यू हैवेन" शामिल हैं।
अप्रैल में, मॉरिसन की शराब और नशीले द्रव्यों पर बढ़ती निर्भरता तथा "द सेलिब्रेशन ऑफ द लिजर्ड" नामक उनके गीत को बैंड निर्माता पॉल रोथचाइल्ड द्वारा व्यावसायिक रूप से कमजोर बताकर रद्द कर देने से तनाव के कारण तीसरे एलबम की रिकॉर्डिंग पर बुरा असर पड़ा. अपनी लोकप्रियता के शिखर पर द डोर्स ने आउटडोर शो की एक श्रृंखला आयोजित की, जिस कारण प्रशंसकों और पुलिस के बीच उन्मादी झड़प की घटनाएं हुईं, खासकर 10 मई को शिकागो कोलिजियम में.
बैंड ने अपने तीसरे एल.पी. के लिए प्रारंभिक रूप से अलग होना शुरू किया। क्योंकि उनका मौलिक खजाना समाप्त हो चूका था, सो उन्होंने नई सामग्री लेखन शुरू किया। वेटिंग फॉर द सन उनका पहला #1 LP बना और एकल "हलो, आई लव यू" उनका दूसरा और अंतिम US #1 एकल बना। 1968 में, एकल "हलो, आई लव यू" की रिलीज के बाद तब विवाद खड़ा हो गया, जब रॉक प्रेस ने यह ध्यान दिलाया कि द किंक्स के 1964 के हिट "ऑल दे एंड ऑल ऑफ द नाईट" से इसका संगीत मिलता-जुलता है। किंक्स के सदस्यों ने संगीत आलोचकों के साथ सहमति जताई; किंक्स के गिटारवादक डेव डेवीज ने "ऑल दे एंड ऑल ऑफ द नाईट" के लाइव सोलो प्रदर्शन के दौरान "हलो, आई लव यू" के टुकड़े जोड़कर इस मुद्दे पर व्यंग्यात्मक टिप्पणी की। संगीत समारोह में, मॉरिसन कभी-कभी गीत के प्रति उपेक्षा भाव दिखाते रहे और गायन के नित्य प्रयोजनीय कार्य मैन्जारेक पर छोड़ते रहे, जैसा कि द डोर्स आर ओपन नामक वृतचित्र में देखा जा सकता है।
न्यूयॉर्क के सिंगर बाउल में हुए उपद्रव के एक महीने बाद ग्रुप उत्तरी अमेरिका से बाहर पहली बार प्रदर्शन के लिए ब्रिटेन रवाना हुआ। उन्होंने लंदन की आईसीए गैलरी में एक संवाददाता सम्मेलन आयोजित किया और राउंडहाउस थिएटर में प्रदर्शन किया। यात्रा के परिणामस्वरुप ग्रेनेडा टीवी पर द डोर्स आर ओपन का प्रसारण हुआ, जिसे बाद में वीडियो में भी जारी किया गया। यूरोप में उन्होंने जेफरसन एयरप्लेन के साथ कई प्रदर्शन किये, इनमें एम्स्टर्डम का वो शो भी शामिल है जहां अति मादक द्रव्य सेवन के कारण मॉरिसन मंच पर ही बेसुध गिर पड़े.
ग्रुप अमेरिका वापस लौट आया और अमेरिका में नौ प्रदर्शन करने के बाद नवंबर में अपने चौथे एलपी के काम में जुट गया। उन्होंने एक नए एकल "टच मी" के साथ सफलतापूर्वक साल की समाप्ति की,, जो US #3 के साथ हिट रहा। 1969 में, उन्होंने 24 जनवरी को मैडिसन स्क्वायर गार्डन में हाउसफुल प्रदर्शन के साथ साल की शुरुआत की।
द डोर्स का चौथा अलबम द सॉफ्ट परेड जुलाई 1969 में जारी हुआ, जिसमें पॉप-उन्मुख व्यवस्थापन और प्रक्षिप्त प्रभाग समाविष्ट रहे। प्रमुख एकल "टच मी" के प्रधान रहे सैक्सोफोनिस्ट कर्टिस एमी.
अपने पिछले वेग को बनाए रखने की कोशिश में बैंड ने अपनी ध्वनि को विस्तार देने के के प्रयासों में अलबम को एक प्रयोगात्मक स्पर्श दिया, इससे आलोचकों ने उनके संगीत की शुद्धता पर सवाल खड़ा कर दिया। अपनी आत्मकथा राइडर्स ऑन द स्टॉर्म में जॉन डेंसमोर के अनुसार मॉरिसन द्वारा क्रीगर के गीत "टेल ऑल द पीपुल" के बोल गाने से इंकार कर देने से लेखन का व्यक्तिगत श्रेय को पहली बार प्रसिद्धि मिली। मॉरिसन के पीने की लत ने उन्हें दुःसाध्य और अविश्वसनीय बना दिया था और रिकॉर्डिंग का काम महीनों तक खिंचता जा रहा था। स्टुडियो लागत बढ़ती जा रही थी और द डोर्स विघटित होने के कगार पर जा पहुंचा था। इन सब के बावजूद, यह अलबम बहुत सफल रहा और बैंड का चौथा हिट अलबम बन गया।
1 मार्च 1969 को फ्लोरिडा, मियामी में डिनर की ऑडिटोरियम में डोर्स के एक कंसर्ट के दौरान मॉरिसन ने एक विवादास्पद प्रदर्शन किया। उस रात गीत गाने में मॉरिसन की दिलचस्पी में कमी के लिए बेचैन भीड़ जिम्मेवार थी, साथ ही उनका अपरंपरागत भावनात्मक आवेग, दर्शकों को चिल्लाकर चुनौतियां और अप्रासंगिक सामाजिक बयान देना भी इसकी वजह है। दर्शकों को इस बात की जानकारी नहीं थी कि पिछले सप्ताह द लिविंग थिएटर के एक्सपोजर के कारण मॉरिसन का प्रदर्शन प्रभावित हुआ है। भ्रम और तानों की वजह से स्थिति नियंत्रण से बाहर चली गयी, जैसे कि कथित तौर पर मॉरिसन ने अपने पास के सुरक्षा गार्ड पर गुस्सा जताया, परिणामस्वरूप अचानक ही सिर्फ एक घटे में ही शो बंद कर देना पड़ा.
नवंबर 1969 में अपने अगले अलबम की रिकॉर्डिंग के दौरान द रोलिंग स्टोंस का कंसर्ट देखने फॉएनिक्स, एरिजोना जाते समय एक एयरलाइन के कर्मचारी को परेशान करने की वजह से मॉरिसन को कानूनी मुसीबत में पड़ना पड़ा. एक स्टुआर्द द्वारा मॉरिसन को गलती से अपना हमसफर अमेरिकी अभिनेता टॉम बेकर समझ लिए जाने से उन्हें अगले अप्रैल को मुक्त कर दिया गया।
मॉरिसन होटल के जारी होने से ठीक पहले न्यूयॉर्क में फेल्ट फोरम में दो बड़े अच्छे प्रदर्शनों से ग्रुप ने 1970 की शुरुआत की।
द डोर्स ने हॉलीवुड के सनसेट बुलेवर्ड के अर्ल कैरोल थिएटर में दो कंसर्ट किया।21 जुलाई 1969 को दो शो किये गये थे। 22 जुलाई 1969 को एक "नेपथ्य" प्रदर्शन, दर्शकों के बिना एक तथाकथित "निजी अभ्यास" किया गया। उस साल मार्च में घटी "मियामी घटना" के कुछ महीने बाद यह सब हुआ। ये शो अपेक्षाकृत शांत माहौल और ब्लूसी शैली में हुए. मॉरिसन काले चमड़े की पैंट में अपने ट्रेडमार्क "युवा शेर" में नहीं दिखाई दिये। इसके बजाय, उन्होंने दाढ़ी के साथ ढीले-ढाले बढ़ई जैसी पैंट पहन रखी थी।
स्टूल पर बैठ कर मॉरिसन का गायन भी प्रदर्शन में शामिल रहा। उनकी हमेशा की नाटकीयता शांत और नियंत्रित थी; उनकी अकड़ और छटपटाहट नहीं दिखायी दी। मॉरिसन ने अपने गायन पर ध्यान केंद्रित रखा और खुद को कहीं अधिक सुरीले अंदाज में व्यक्त किया- यहां तक कि कई गीतों के दौरान उन्होंने मराकास कंपन भी किया।
दर्शकों के सामने प्रदर्शित गीत, "युनिवर्सल माइंड" और "सेलिब्रेशन ऑफ द लिजर्ड" को द डोर्स के 1970 के एब्सोल्युटली लाइव अलबम में जारी किया गया, जबकि 1983 में अलाइव, शी क्राइड के साथ "यू मेक मी रियल" जारी किया गया। इसके अलावा, दर्शकविहीन अभ्यास के दौरान रिकॉर्ड किये गये वान मॉरिसन ट्रैक "ग्लोरिया" को अलाइव, शी क्राइड के साथ जारी किया गया। अगले दिन हुए अभ्यास सहित पहले और दूसरे दोनों शो को 2001 में जारी किया गया। रोलिंग स्टोंस के दिवंगत पूर्व गिटारवादक ब्रायन जोन्स के बारे में सोचते हुए लिखी अपनी कविता "ओड टु एल.ए." को इन्हीं प्रदर्शनों में मॉरिसन ने प्रकाशित किया। जोन्स की मृत्यु के ठीक दो साल बाद मॉरिसन की भी मृत्यु हो गयी।
द डोर्स ने अपने पांचवें अलबम 1970 की एल.पी. मॉरिसन होटल के साथ खुद को वापसी के लिए प्रस्तुत किया। एक सुसंगत वैशिष्ट्य और हार्ड रॉक ध्वनि वाले अलबम की शुरुआत "रोडहाउस ब्लूज" से हुई। रिकॉर्ड US#4 पर पहुंचा और उन्होंने अपने मूल प्रशंसकों और रॉक प्रेस के बीच अपनी प्रतिष्ठा पुनर्स्थापित की। क्रीम पत्रिका के संपादक डेव मार्श ने इस अलबम के बारे में कहा: "मेरी आज तक की जानकारी में यह सबसे भयावह रॉक एंड रोल है। जब वे अच्छा कर रहे हैं, तो वे बस अपराजेय हैं। मुझे पता है कि जितना मैंने सुना है उनमें यह सबसे अच्छा रिकॉर्ड है।.. अब तक का". रॉक पत्रिका के अनुसार "बिना किसी शक के यह आज तक का उनका बहुत ही साहसी अलबम है". सर्कस पत्रिका ने इसकी प्रशंसा करते हुए इसे "संभवतः डोर्स का सबसे अच्छा अलबम" और "इस दशक में जारी होने वाले सर्वोत्तम अलबमों में एक और अच्छा हार्ड, एविल रॉक" बताया। इस अलबम के जरिये एक गीत लेखक, अलबम के सारे ट्रैक के लेखन या सह-लेखन के रूप में जिम मॉरिसन की वापसी हुई .
मॉरिसन होटल पूरा कर लेने के बाद इसके प्रचार में दौरे पर निकले द डोर्स को अपने कैरियर में मियामी मुकदमा भोगना पड़ा.
जुलाई 1970 में द डोर्स के पहले लाइव अलबम एब्सोल्युटली लाइव की रिलीज देखी गयी। 40वीं वर्षगांठ CD में मॉरिसन होटल के फिर से जरी किया गया, जिसमें उसके आउटटेक्स तथा वैकल्पिक टेक्स को भी शामिल किया गया, साथ ही "द स्पाई" और "रोडहाउस ब्लूज" के विभिन्न संस्करण भी डाले गये .
बैंड ने गर्मियों के दौरान अपना प्रदर्शन जारी रखा। अगस्त में मॉरिसन को मियामी मुकदमे का सामना करना पड़ा, लेकिन ग्रुप ने 29 अगस्त को आइल ऑफ वाईट फेस्टिवल में प्रदर्शन किया। उन्होंने जिमी हेंड्रिक्स, द हू, जॉनी मिशेल, माइल्स डेविस और स्लाई एंड द फैमिली स्टोन के साथ प्रदर्शन किया। इस शो के दो गाने 1995 के वृत्तचित्र मैसेज टु लव में विशेष रूप से लिए गये।
अपने मियामी मुकदमे के सिलसिले में 16 सितंबर को मॉरिसन अपनी बात पर स्थिर रहे, लेकिन जूरी ने उन्हें 20 सितंबर को ईश-निंदा और अभद्र प्रदर्शन के लिए दोषी करार दिया। मॉरिसन को आठ महीने की जेल की सजा सुनायी गयी, लेकिन सजा को लंबित रखने के लिए उन्हें अपील करने की अनुमति दी गयी। 30 अक्टूबर 1970 को मॉरिसन को दो आरोपों में दोषी पाया गया: ईश-निंदा और और अभद्र प्रदर्शन का. उन्हें शराब के नशे के आरोप से बरी कर दिया गया था, लेकिन भद्दे व्यवहार का अपराधी माना गया। इस निर्णय को चुनौती दी गयी और जब यह मामला अभी अपील में ही था कि जुलाई 1971 में मॉरिसन की मृत्यु हो गयी।
8 दिसम्बर 1970 को अपने 27वें जन्मदिन पर, मॉरिसन ने एक अन्य कविता सत्र की रिकॉर्डिंग की। 1978 में संगीत के साथ इसकी समाप्ति हुई और फिलहाल यह करसन परिवार के अधिकार में है।
अपने आगामी अलबम एल.ए. वुमन के प्रचार दौरे में द डोर्स ने सिर्फ दो प्रदर्शन ही किये। पहला शो 11 दिसम्बर को डलास, टेक्सास में आयोजित किया गया और अच्छा ही बताया गया। 12 दिसम्बर 1970 को लुइसियाना के न्यू ऑर्लियान्स के द वाटरहाउस में डोर्स के अंतिम सार्वजनिक प्रदर्शन के दौरान मॉरिसन ने जाहिरा तौर पर मंच को तोड़ डाला। सेट के बीच में उन्होंने माइक्रोफोन को मंच के फर्श पर अनेक बार पटका, जब तक कि प्लेटफॉर्म नीचे से टूट नहीं गया। उसके बाद वे नीचे बैठ गये और बाकी शो करने से इंकार कर दिया। अपनी आत्मकथा राइडर्स ऑन द स्टॉर्म में ड्रमर जॉन डेंसमोर घटना की याद करते हैं, जिसमें वे कहते हैं कि शो के बाद उन्होंने रे और रोबी से भेंट की और उन सबने लाइव प्रदर्शन को समाप्त करने का फैसला किया। प्रदर्शन से मॉरिसन के रिटायर होने को तैयार हो जाने पर उनके बीच हुए समझौते का भी उल्लेख किया है।
1971 में एल.ए. वुमन के साथ द डोर्स प्रमुख बैंड का दर्जा प्राप्त करने का फिर से दावा करने लगा। इसमें शीर्ष 20 हिट के दो गीत शामिल रहे और यह उनका दूसरा बेस्ट-सेलिंग स्टुडियो अलबम बना, सिर्फ अपने प्रारंभ को छोड़ इसकी बिक्री बहुत आगे निकल गयी। इस अलबम से उनके R&B जड़ों का पता चलता है, हालांकि रिहर्सल के दौरान रोथचाइल्ड के साथ उनका नाता टूट गया। "राइडर्स ऑन द स्टॉर्म" को 'कॉकटेल जाज्ज़' हुए उन्होंने बैंड छोड़ दिया और बोत्निक को निर्माण का जिम्मा सौंप दिया। "एल.ए. वुमन", "लव हर मैडली", और "राइडर्स ऑन द स्टॉर्म" एकल रॉक रेडियो प्रोग्रामिंग के मुख्य आधार बने रहे और बाद में, 25 नवम्बर को रिकॉर्डेड संगीत में विशेष महत्व के लिए इन्हें ग्रैमी हॉल ऑफ फेम में शामिल कर लिया गया। सत्रों के दौरान, बैंड द्वारा "क्रौलिंग किंग स्नेक" के प्रदर्शन के एक छोटे से हिस्से को फिल्माया गया। अब तक की जानकारी के अनुसार, डोर्स के साथ मॉरिसन के प्रदर्शन की यह अंतिम क्लिप है।
13 मार्च 1971 को, एल.ए. वुमन की रिकॉर्डिंग के बाद मॉरिसन ने डोर्स छोड़ दिया और पामेला करसन के साथ वे पेरिस चले गये। उन्होंने पिछली गर्मी में शहर का दौरा किया था और वहां निर्वासन में एक लेखक के रूप में रहने में वे दिलचस्पी लेते दिख रहे थे।
पेरिस में रहते हुए, फिर से उनका पीने का तथा अन्य मादक द्रव्य लेने का तगड़ा दौर शुरू हो गया था। 16 जून को, मॉरिसन की अंतिम ज्ञात रिकॉर्डिंग की गयी थी, जब उनकी दोस्ती दो सड़क छाप संगीतकारों से एक बार में हुई और उन्होंने उन्हें स्टुडियो आमंत्रित किया। यह रिकॉर्डिंग अंततः एक अवैधानिक CD द लॉस्ट पेरिस टेप्स के नाम से 1994 में जारी हुई।
3 जुलाई 1971 को मॉरिसन का निधन हो गया। उनकी मृत्यु के आधिकारिक बयान में कहा गया कि पेरिस के अपार्टमेंट के बाथटब में करसन ने उन्हें पाया। फ्रांसीसी कानून के आधार पर, कोई शव-परीक्षा नहीं की गयी, क्योंकि चिकित्सा परीक्षक के मुताबिक इसमें किसी तरह की धोखाधड़ी नहीं पायी गयी। एक अधिकारी की अनुपस्थिति से शव-परीक्षा ने मॉरिसन की मौत पर कई सवाल खड़े कर दिए। हर्व मुलर के अनुसार उनका अनुमान है कि RnR सर्कस में हेरोइन के अधिक सेवन से जिम की मृत्यु हो गई। क्लब प्रबंधक सैम बर्नेट ने 2007 में एक साक्षात्कार में इसकी पुष्टि की और बाद में किताब में भी. मॉरिसन को 7 जुलाई के दिन पेरे लचैसे कब्रिस्तान में दफनाया गया।कैंड हीट के अलान विल्सन, जिमी हेंड्रिक्स, कर्ट कोबैन, जेनिस जोप्लिन, द रोलिंग स्टोंस के ब्रायन जोन्स और उरियाह हीप के गैरी थैन सहित अन्य अनेक प्रसिद्ध रॉक सितारों की तरह मॉरिसन की भी उसी 27 वर्ष की आयु में निधन हो गया। मॉरिसन की प्रेमिका पामेला करसन का भी 27 वर्ष की आयु में निधन हो गया।
बाकी बचा डोर्स कुछ समय तक चलता रहा, शुरू में मॉरिसन की जगह एक नए गायक को लेने पर विचार किया गया। इसके बजाय, क्रीगर और मंजारेक ने गायन संभाला और द डोर्स को भंग करने से पहले दो और अलबम जारी किया गया। अदर वॉयसेस की रिकार्डिंग जून से अगस्त 1971 तक चली और अलबम अक्टूबर 1971 में जारी की गयी। फुल सर्कल की रिकॉर्डिंग 1972 के वसंत के दौरान हुई और अलबम अगस्त 1972 में जारी की गयी। अलबमों के जारी होने के बाद उनके प्रचार के लिए द डोर्स दौरे पर निकला। आखरी अलबम का विस्तार करते हुए उसमें जाज्ज़ को भी समावेशित किया गया। 1973 में यह ग्रुप भंग हो गया; क्रीगर, मंजारेक और डेंसमोर 1978, 1993 और 2000 में फिर से एक होते रहे।
जबकि संयुक्त राज्य अमेरिका में कोई भी CD दुबारा जारी नहीं की गयी, लेकिन जर्मनी और रूस में 1-में-2 CD जारी की गयीं।
मॉरिसन के बाद तीसरा एलबम, एन अमेरिकन प्रेयर 1978 में रिलीज हुआ। बैंड ने इसमें मॉरिसन की आवाज में उनकी कविता पाठ की रिकॉर्डिंग में संगीत ट्रैक डाला था। रिकॉर्ड वाणिज्यिक रूप से बहुत सफल रहा, इनसे प्लैटिनम प्रमाण-पत्र हासिल किया। 1995 में एन अमेरिकन प्रेयर ने एक बोनस ट्रैकों के साथ फिर से रिलीज हुआ और इसने अपना नया मुकाम हासिल किया।
1974-83 तक मैनजारेक ने तीन एकल एलबम बनाए और 1975 में नाइट सिटी नामक एक बैंड तैयार किया, जिसने 1977-78 तक दो एलबम रिलीज किया।क्रीगर और डेंसमोर ने 1973 में द बट्स बैंड का गठन किया, लेकिन दो एलबम के बाद बैंड बिखर गया।1977-200 तक क्रीगर ने छह एकल एलबम रिलीज किया। डोर्स के सभी पुराने साथी के एकल एलबम मिश्रित समीक्षा के साथ मिल गए।हाल के सालों में डेंसमोर ने ट्रिबलजैज नामक एक जैज बैंड का गठना किया और इन लोगों ने इसी नाम से 2006 में एक एलबम रिलीज किया।
2002 में रे मैनजारेक और रोबी क्रीगर ने द डोर्स के नए संस्करण का गठन किया, जिसे उनलोगों ने नाम दिया द डोर्स ऑफ द 21 सेंचुरी . ड्रमर जॉन डेंसमोर के साथ द डोर्स नाम का इस्तेमाल करने के बाद कानूनी लड़ाई लड़ने के बाद, उनलोगों ने कई बार नाम बदला और अब मैनजारेक-क्रीगर और रे मैनजारेक एंड रोबी क्रीगर ऑफ द डोर्स के नाम से दौरे पर हैं। द डोर्स के संगीत के प्रदर्शन के प्रति ग्रुप के समर्पित रहा और इसे प्रशंसकों की मिश्रित प्रतिक्रिया प्राप्त हुई।
पहली बार रिलीज हुए चार CD के सेट में ऐतिहासिक सामग्री को शामिल किया गयाThe Doors: Box Set, जिसमें एक "जबरदस्त हिट" जैसी CD थी। कुछ सामग्री इससे पहले अवैध रूप से बेचे गए CD में उपलब्ध थी। इस CD के संकलन में 1970 में फेल्ट फोरम कंसर्ट से मुख्य अंश था और 1969 के रॉक इज डेड सत्र की रिकॉर्डिंग को साफ-सफाईवाला उल्लेखनीय समावेश था। मॉरिसन के एकल गीतों "ऑरेंज काउंटी सूट" के समर्थन में एक नए संगीत के लिए जीवित सदस्य फिर से एकजुट हुए.
1999 में कंप्लीट स्टुडियो रिकॉर्डिंग बॉक्स सेट से शामिल हुए केवल प्रथम छह स्टुडियो एलबम और पर्सेप्शन बॉक्स सेट 21 नवम्बर 2006 को रिलीज हुआ, मॉरिसन के बाद के तीन स्टुडियो एलबम को हटा कर उसी धारा को बरकरार रखा गया। 2006 के बॉक्स सेट में पहले छह एलबम से लगभग दो घंटे के ज्यादातर अनसुने स्टुडियो गीतों को शामिल किया गया। प्रत्येक एलबम दो डिस्क का प्रतिनिधित्व करती थी: एक एलबम की CD और एक बोनस ट्रैक और एक DVD-ऑडियो दोनों स्टिरियो और 95 kHz/24-बिट में LPCM डोलबे डिजिटल और DTS 5.1 सराउंड साउंड मिक्स, ज्यादातर पुराने वीडियो फुटेज के साथ रिलीज हुआ। प्रत्येक एलबम के डिस्क में बोटनिक की नई टिप्पणी और बहुत सारे संगीत समीक्षकों और इतिहासविदों के आलेख को शामिल किया गया।
नवंबर 2000 में द डोर्स ब्राइट मिडनाइट रिकॉर्ड्स को बनाने की घोषणा की, इस लेबल में 36 एलबमों और 90 घंटों के मॉरिसन-युग के डोर्स के गैर रिलीज सामग्रियों के जरिए डीसी को उपलब्ध कराया. इसे आनेवाली सामग्री के नमूनों के साथ, जिसमें ज्यादातर लाइव कंसर्ट थे, आरंभ किया गया। पहले दो पूर्ण रिलीज की CD मई 1970 में डेटरॉइट के कोबो एरिना के शो की थी, डोर्स के प्रबंधक डैनी सुगरमैन के अनुसार इसकी लाइनर टिप्पणी "आसानी से ... डोर्स के सेट का सबसे लंबा प्रदर्शन" के कारण यह उल्लेखनीय थी। इसके बाद दो साक्षात्कारो, ज्यादातर मॉरिसन की और दो 1969 का एक्वारिअस शो तथा एक रिहर्सल की CD आयीं। अवैध गुणवत्ता सामग्री समेत चार CD का सेट बुट येर बट भी आयी, लेकिन फिर भी बिक गयीं। एल. ए. वुमैन के शीर्षक ट्रैक समेत केवल ज्ञात गीतों के प्रदर्शन और डोर्स के दिसंबर 1970 में टेक्सस के डॉलस में अंतिम रिकॉडेड शो द चेंज्लिंग को शामिल किए जाने यह उल्लेखनीय हो गया। 2005 में, 1970 के फिलाडेफिया के कंसर्ट की दो CD को रिलीज किया गया।.
ग्रुप की कई अवैध रिकॉर्डिंग उपलब्ध है। उनमें से मार्च 1967 में सैन फ्रांसिस्को में मार्टिक्स क्लब में आयोजित एक शो था। जब बैंड अपनी लोकप्रियता के शीर्ष पर पहुंच गया, विशेष रूप से स्टॉकहोम और स्वीडेन के दो शो से तब 1968 से बहुत सारे शो उपलब्ध हैं। 1970 के बहुत सारे शो में कुख्यात मियामी शो, विशेषकर 5 जून सिएटल और 5 जून को वैंकूवर शो के एक रेडियो प्रसारण बड़े पैमाने पर उपलब्ध है। 1969 के संपूर्ण रॉक इज डेड के स्टुडियो जैम को 1990 के दशक के मध्य में ढूंढ़ा गया।
लंबे समय से प्रतीक्षा किए जा रहे डिक वुल्फ द्वारा निर्मित डोर्स वृत्तचित्र, व्हेन यू’आर स्ट्रेंज अप्रैल 2010 में थिएटरों में हिट हुआ। यह कहा जाता है‍, जैसा कि रे मैनजारेक कहते हैं, द डोर्स की असली कहानी, पुराने बिना रिलीज हुए वीडियो फुटेज और नए साक्षात्कारों का उपयोग करके कही गयी है। फिल्म के सूत्रधार जॉनी डीप हैं और इसका निर्देशन टॉम डिसेलो ने किया है। राइनो एंटर्टेमेंट की इसमें दोनों लाइव और स्टुडियो रिकॉर्डिंग को शामिल करते हुए, मार्च 2010 में फिल्म के साउंडट्रैक के रिलीज की योजना है। द डोर्स के जीवित सदस्य मॉरिसन की मृत्यु के बीस साल बाद 1991 में रिलीज हुए ऑलिवर स्टोन फिल्म के प्रशंसक नहीं. कुछ बड़े तथ्यात्मक गलतियों के साथ अपनी फिल्म में ऑलिवर स्टोन ने बहुत सारे रचनात्मक लाइसेंस का इस्तेमाल किया। जिम मॉरिसन की मृत्यु का चालीसवीं पुण्यतिथि के एक साल के शोक के बाद द डोर्स का दरवाजा फिर से खुल जाएगा.
रॉक ग्रुपों में डोर्स अनोखा है क्योंकि जब वे लाइव कार्यक्रम पेश कर रहे होते तो शायद ही कभी बास गिटार का उपयोग करते. इसके बजाए मैनजारेक अपने दाहिने हाथ से कीबोर्ड्स बजाते हुए बाएं हाथ से फेंडर रोडेज इलेक्ट्रिक पियानो का ही नया आविष्कृत फेंडर रोडेज पियानो की बास लाइन को बजाया. अपने स्टुडियो एलबम में द डोर्स कभी-कभी बास बजानेवाले, जैसे डगलस लुबाहम, जेरी स्केफ हार्वे ब्रुक्स, लोनी मैक, लैरी क्नेक्टेल, लेरॉय विनेगर और रॉय नेपोलियन से भी बजवाया.
द डोर्स के बहुत सारे मूल गीत सामूहिक रचना थी, इसमें मॉरिसन या क्रीगर ने गीत और आरंभिक धुन में अपना योगदान दिया था और दूसरों ने सुरीला बनाने और लयबद्ध करने में या यहां तक कि सभी अनुच्चेदों के गीतों, जैसे कि मैनजारेक के ऑर्गन के जरिए "लाइट माई फायर" का परिचय वाला हिस्सा पर भी सुझाव दिया।

