मोगम्मा काहिरा मिस्र में स्थित एक सरकारी भवन है। यह तहरीर चौक बनाने के लिये बनाई गयी ढेर सारी परियोजनओं का एक हिस्सा है। यहाँ पहले ब्रितानी सेना के बैरक़ हुआ करते थे। 1945 में अंग्रेजों के जाने के बाद जब राजा फ़ारूख ने इन बैरकों को नष्ट करने का आदेश दिया तब नया शहर और क्षेत्र बनाने के लिये कई सारी परियोजनाओं के प्रस्ताव मंगाए गये। 1945 के इन्हीं परियोजनाओं में से एक केन्द्रीकृत, सर्व शक्ति संपन्न प्रशासकीय भवन बनाने का विचार था। इसका निर्माण 1946 में शुरु हुआ और 1949 में यह बन कर तैयार हो गया। भवन की स्थापत्य शैली 1940 के आधुनिकता दर्शाती हैं इस प्रकार के सरकारी भवन न्यूयॉर्क, बुफैलो, पेरिस में पाये जाते हैं। यह भवन सोवियत संघ से प्रभावित नहीं है जैसा की अधिकतर लोग समझते हैं। साथ ही यह भवन मिस्र के दूसरे राष्ट्रपति गमाल अब्दल नासीर के द्वारा नहीं बनवाई गयी थी। क्यूंकि नासीर भवन के बनने के कई सालों बाद नवंबर 1954 तक मिस्र के नेता नहीं बने थे।
मोगम्मा काहिरा नगर क्षेत्र में तहरीर चौक के दक्षिण में स्थित है जो कि उस समय नया नया बना था।
मोगम्मा एक प्रशासकीय सरकारी भवन है जहाँ सरकार के सभी प्रशासकीय कार्य किये जाते हैं। जैसे कि यहाँ लोग अपने विभिन्न प्रकार के सरकारी कागज, ड्राइविंग लाइसेंस, या वीज़ा जैसे जरूरी सरकारी दस्तावेज़ बनवाने जाते हैं। इस भवन में सरकार के कर प्रशासन विभाग, अग्निशामक विभाग, पासपोर्ट विभाग हैं। इस 14 मंज़िला भवन में 18 हज़ार सरकारी कर्मचारी काम करते हैं।
मोगम्मा का ढाँचा और स्थापत्य कला 1940 के आधुनिक वास्तुकला से प्रेरित है जिसे मिस्र के वास्तुशाष्त्री कमाल इस्माईल ने बनाया था। बाहरी रूपरंग का ज्यादा महत्व नहीं था, ढांचे की बनावट एक केन्द्रीकृत संरचना व अधिक से अधिक जगह के इस्तेमाल पर केन्द्रित थी। भवन का रूपरंग साधारण है, फिर भी अपने आकार व क्षमता की वजह से यह दूसरों से अलग लगती है।
कई सारी मिस्री फिल्मों में मोगम्मा को दिखाया गया है, इनमें से सबसे ज्यादा प्रसिद्ध अल-इर्हाब वल केबाब Al-irhab wal Kebab है। यह एक हास्य फिल्म थी जिसमें भवन की अफ़सरशाही एक व्यक्ति को इतना परेशान कर देती है कि वो सुरक्षाकर्मी की बंदूक छीन लेता है और भवन पर कब्जा करने व मौजूद लोगों को बंधक बनाने के लिये चल देता है जिसे आतंकवादी माना जाता है।फ़िल्म मिस्र की सभी परेशानियों के लिये मोगम्मा और उसकी अफ़सरशाही को जिम्मेदार ठहराती है।
2011 की मिस्र की क्रांति के दौरान मोगम्मा को तहरीर चौक पर हो रहे सरकार विरोधी प्रदर्शनों की वजह से बंद कर दिया गया था। 8 जुलाई 2011 को एक दूसरे प्रदर्शन में मोगम्मा भवन को घेर लिया गया था।
निर्देशांक: 30°2′35.1794″N 31°14′5.98″E / 30.043105389°N 31.2349944°E / 30.043105389; 31.2349944
