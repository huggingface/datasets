रामल्ला पश्चिमी किनारे के मध्य में स्थित एक फिलीस्तीनी शहर है। यह यरूशलेम के उत्तर में 10 किमी की दूरी और समुद्र तल से 880 मीटर की औसत ऊंचाई पर स्थित है। यह अल-बिरेह से सटा है। वर्तमान में यह शहर फिलिस्तीनी राष्ट्रीय प्राधिकरण की वास्तविक प्रशासनिक राजधानी है। रामल्ला ऐतिहासिक रूप से एक अरब ईसाई शहर था। आज लगभग 27,092 की आबादी के साथ मुस्लिम यहाँ बहुमत मे हैं, जबकि ईसाइ प्रमुख अल्पसंख्यक समूह हैं।
