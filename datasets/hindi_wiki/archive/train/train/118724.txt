ऐल्यूमिनियम और ताम्र की मिश्रधातुएँ, जिनमें ताम्र की मात्रा अधिक हो, ऐल्यूमिनियम कांस कहलाती हैं। इनकी विशेषताएँ हैं उच्च दृढ़ता, विधि आकारों में निर्मित किए जाने की क्षमता, क्षय तथा क्लांति के प्रति उच्च प्रतिरोधशक्ति, सुंदर स्वर्णिम रंग और उष्मा उपचार से धातु का कड़ा और नरम हो सकना। 
ढलाई करते समय सीमावर्ती दानों के चारों और ऐल्युमिना की एक कठोर और चिमड़ी परत जम जाती है, जिससे धातु बाहर से भीतर तक एक समान नहीं रह जाती। इस कठिनाई से बचने के लिए घरिया के पेंदे से पिघली हुई धातु ऊपर चढ़ाई जाती है। इस क्रिया में तलछट को रोकने के लिए विशेष प्रकार की चलनी का उपयोग किया जाता है और पिघली धातु में हलचल रोकने के लिए उसे मंद गति से भीतर डालते हैं। वेल्डिंग संबंधी कठिनाइयाँ अब दूर कर दी गई हैं। ऐल्यूमिनियम कांस में भट्ठी की गंधकमय गैस, समुद्रजल और तनु अम्ल के प्रति प्रतिरोधशक्ति होती है। इसलिए इसका उपयोग बर्तन बनाने में किया जाता है।
साधारणत: तीन प्रकार की मिश्रधातुओं का प्रयोग होता है :
नीचे की सारणी में सर्वाधिक प्रयुक्त मानक अलमुनियम कांस की संरचनाएं दी गयीं हैं। इसमें दिये गये प्रतिशत भार के अनुसार हैं। शेष भाग ताम्र है जो सारणी में दर्शाया नहीं गया है।
