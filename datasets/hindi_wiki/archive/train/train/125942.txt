तंग घाटी पहाड़ों या चट्टानों के बीच में स्थित ऐसी घाटी होती है जिसकी चौड़ाई आम घाटी की तुलना में कम हो और जिसकी दीवारों की ढलान भी साधारण घाटियों के मुक़ाबले में अधिक सीधी लगे । तंग घाटियाँ अक्सर तब बन जाती हैं जब कोई नदी सदियों तक चलती हुई किसी जगह पर धरती में एक घाटी काट दे। भारत में चम्बल नदी की घाटियाँ ऐसी ही तंग घाटियों की मिसालें हैं।
"तंग घाटियों" को अंग्रेज़ी में "कैन्यन" या "गौर्ज" बोलते हैं।
तिब्बत में स्थित ब्रह्मपुत्र नदी की तंग घाटी 18,000 फ़ुट गहरी है और कुछ स्रोतों के अनुसार यह सब से गहरी तंग घाटी है। ब्रह्मपुत्र को तिब्बत में यरलुंग त्सान्ग्पो कहते हैं इसलिए इस घाटी का नाम भी "यरलुंग त्सान्ग्पो घाटी" है। अन्य स्रोतों के अनुसार नेपाल में स्थित काली गण्डकी नदी की तंग घाटी 21,000 फ़ुट गहरी है और वास्तव में पृथ्वी पर सबसे गहरी तंग घाटी यही है।
संयुक्त राज्य अमेरिका के ऐरिज़ोना राज्य में मशहूर ग्रैन्ड कैन्यन नाम की तंग घाटी स्थित है, जो कॉलोरैडो नदी के अनुमानित 1। 7 करोड़ वर्षों के लगातार पहाड़ी चट्टानों को तराशने पर बनी है। इसकी औसत गहराई एक मील है। मेक्सिको के चिहुआहुआ राज्य में स्थित बर्रानका देल कोबरे की तंग घाटियाँ छह नदियों द्वारा बनाई गयी हैं और यह भी विश्व-प्रसिद्ध हैं।
हमारे सौर मंडल के कुछ अन्य ग्रहों और उपग्रहों पर भी तंग घाटियाँ देखी गयी हैं, मसलन -
