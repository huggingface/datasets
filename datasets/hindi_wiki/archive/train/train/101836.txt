जोहार घाटी, जिसे मिलम घाटी या गोरीगंगा घाटी भी कहते हैं, भारत के उत्तराखण्ड राज्य में स्थित एक प्रसिद्ध घाटी है। गोरी नदी इसी घाटी से होकर बहती है। एक समय में इस घाटी से तिब्बत के लिए महत्वपूर्ण व्यापारिक रास्ते निकलते थे। मिलम और मारतोली घाटी में स्थित प्रमुख ग्राम हैं। 
जोहार घाटी के 12 गांव मिलम हिमनद से निकलने वाली गोरी नदी के किनारे बसे हैं। मुनस्यारी से 6 हजार से 10 हजार फीट तक ऊंचाई पर बसे इन गांवों तक पहुंचने के लिए 65 किमी का पैदल सफर तय करना पड़ता है।
