नसीम अहमद जैदी भारत के मुख्य चुनाव आयुक्त नियुक्त हुए हैं। डॉ. जैदी मुख्य निर्वाचन आयुक्त नियुक्त होने से पूर्व भारत के निर्वाचन आयोग में वरिष्ठ निर्वाचन आयुक्त पद पर भी आसीन रहे हैं। भारतीय संविधान के अनुसार मुख्य चुनाव आयुक्त के पद बने रहने की अधिकतम आयु 65 वर्ष होती है। वर्ष 1976 बैच के उत्तर प्रदेश कैडर के भारतीय प्रशासनिक सेवा के अधिकारी जैदी का कार्यकाल जुलाई 2017 तक होगा। वे मेरठ, उत्तर प्रदेश के निवासी हैं। 
जैदी भारतीय प्रशासनिक सेवा में 1976 के बैच के उत्तर प्रदेश कैडर के अधिकारी रहे हैं। इन्होने लोक प्रशासन में हार्वर्ड विश्वविद्यालय के केनेडी स्कूल ऑफ गवर्नमेंट से स्नातकोतर किया है। वे नागरिक उड्डयन विभाग में सचिव के पद पर काम कर चुके हैं।

