2 x 40मि.मी बोफोर्स AA तोप
30 तक सामान्यतः 28 यान, 
 आईएनएस विक्रांत · आईएनएस विराट · आईएनएस विक्रमादित्य · 
भारतीय नौसेना पोत विराट भारतीय नौसेना में सेंतौर श्रेणी का एक वायुयान वाहक पोत है। भारतीय सेना की अग्रिम पंक्ति का यह पोत लंबे समय से सेना की सेवा में है। 1997 में भारतीय नौसेना पोत विक्रांत के सेवामुक्त कर दिए जाने के बाद इसी ने विक्रांत के रिक्त स्थान की पूर्ति की थी। इस समय यह हिंद महासागर में उपस्थित दो वायुयान वाहक पोतों में से एक है।
इस पोत ने सन 1959 रायल नेवी के लिये कार्य करना शुरु किया एवं 1985 तक वहाँ सक्रिय रहा। इस का प्रथम नाम एच एम एस हर्मस था। तदपश्चात 1986 मे भारतीय नौसेना ने कई देशो के युद्ध पोतों की समीक्षा करने के बाद इसे रॉयल नेवी से खरीद लिया। इस सौदे के बाद इस पोत मे कई तकनीकी सुधार किये गए जिससे इसे अगले एक दशक तक कार्यशील रखा जा सके। ये तकनीकी सुधार एवं रखरखाव देवेनपोर्ट डॉकयार्ड पर हुए। 12 मई 1987 को इसे भारतीय नौसेना में आधिकारिक रूप से सम्मलित कर लिया गया।
विराट पर 12 डिग्री कोण वाला एक स्की जंप लगा है जो सी हैरीयर श्रेणी के लड़ाकु वायुयानों के उड़ान भरने में कारगर होता है। इस पोत पर एक साथ 18 लड़ाकू वायुयान रखे जा सकते है। पोत के बाहरी आवरण, मशीनों एवं मेगजीनों को 1.2 इंच मोटे कवच से बख्तर बंद किया गया है। यह मेगजीनें 80 से भी अधिक हल्के तॉरपीडो का एक बार मे भंडार कर सकती है। पोत पर 750 लोगों के रहने की जगह तो है ही, चार छोटी नावें भी है जो पोत से तट तक सैनिकों को ले जा सकती हैं। पनडुब्बी की खबर रखने के लिए इसे सी किंग हैलीकॉप्टर से लैस किया जायेगा। इस पोत का अधिकतम जल विस्थापन क्षमता 28,500 टन है तथा इसके भार को खींचने के लिये 76,000 हार्स पावर क्षमता वाली भाप से चलने वली टरबाईन लगायी गई है। भारतीय नौसेना का नया वायुयान वाहक पोत विक्रमादित्य, विराट का उत्तराधिकारी है। इसे 2012 से सेवा में ले लिया गया है। हाल मे हुये रखरखाव को देखते हुए विराट का सेवा काल 2019 तक बढ़ा दिया गया है जो पहले 2012 तक तय किया गया था।
