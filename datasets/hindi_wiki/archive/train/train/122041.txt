मनमोहन हिन्दी फ़िल्मों के एक चरित्र अभिनेता थे जो मुख्यतः खलनायक की भूमिका के लिये जाने जाते हैं। उन्होनें कई बंगाली, पंजाबी तथा गुजराती फ़िल्मों में भी कार्य किया है।
उनका जन्म जमशेदपुर, ब्रिटिश भारत मे एक उच्च वर्गीय परिवार में हुआ। अपने अन्य तीन भाईयों से अलग उन्हे बचपन से ही अभिनय का शौक था। सन् 1950 में वें मुम्बई आ गए, सौभाग्यवश उन्हे काम पाने के लिए संघर्ष नहीं करना पडा। वे बहुत मित्रवत व्यक्ति थे, हमेशा अपने दोस्तो की मदद के लिए तैयार रहते थे। उनके पुत्र नितिन मनमोहन मशहूर निर्माता है जिन्होनें बोल राधा बोल, लाड़ला, दीवानगी, भूत और यमला पगला दीवाना जैसी फ़िल्मो का निर्माण किया है।
मनमोहन ने अपने सफर की शुरूआत ये रास्ते हैं प्यार के मे एक छोटी भूमिका से की। वे शंकर-जयकिशन के करीबी थे, जयकिशन ने ही उनका परिचय निर्देशक केवल कश्यप से करवाया जिन्होनें उन्हे अपनी फ़िल्म शहीद में काम दिया। धीरे-धीरे वे उस दौर के प्रमुख खलनायको मे शुमार हो गए, और एक साल तो उनकी लगभग 14 फ़िल्में एक ही महीने मे प्रदर्शित हुई, सत्तर के दशक मे वे अपने शिखर पर थे। यदि मनोज कुमार, शक्ति सामंत तथा प्रमोद चक्रवर्ती में से कोई फ़िल्म बनाते तो उसमे बगैर उनसे पूछे उन्हे भूमिका दे देते, लेकिन मनमोहन भी कभी किसी को इनकार नही करते। वे निर्देशक भप्पी सोणी की भी सभी फ़िल्मों मे कार्यरत रहते थे।
