
एटा कराइनी, जिसका बायर नाम भी यही है, कराइना तारामंडल में स्थित एक तारकीय मंडल है जिसमें कम-से-कम दो तारे हैं जिनकी मिली-जुली तेजस्विता हमारे सूरज से 50 लाख गुना है। यह हमारे सौर मंडल से 7,500 प्रकाशवर्ष दूर है।
19वीं शताब्दी में एटा कराइनी का सापेक्ष कांतिमान 4 के आसपास आंका गया था लेकिन सन् 1837-1856 काल में इसकी चमक में अचानक बढ़त होने लगी और 11 से 14 मार्च 1843 काल में यह आकाश का दूसरे सबसे चमकदार तारा हो गया। इस घटना को महान विस्फोट कहा जाता है। इसके बाद यह धीरे-धीरे फीका पड़ने लगा और फिर दूरबीन के बिना दिखना बन्द हो गया। 1940 के बाद इसकी चमक फिर बढ़ने लगी और इसका सापेक्ष कांतिमान 2014 में 4.5 पहुँच चुका था। पृथ्वी पर एटा कराइनी 30° दक्षिण अक्षांश से दक्षिण में परिध्रुवी है यानि लगभग 30° उत्तर से ऊपर रहने वाले लोग इसे कभी नहीं देख सकते।
