स्वामी सुमेधानन्द सरस्वती राजस्थान के सीकर जिले में स्थित वैदिक आश्रम पिपराली के एक संत हैं। सीकर लोक सभा निर्वाचन क्षेत्र से 16वीं लोकसभा में भाजपा सांसद हैं।
सुमेधानन्द का जन्म सन् 1952 में को रोहतक, हरियाणा के एक ढ़ाका परिवार में हुआ। उनके पिता का नाम मायाराम आर्य है। उनके जन्म प्रमाण पत्र के अनुसार उनका जन्म हरियाणा के रोहतक स्थित बालंद गांव में एक जाट परिवार में हुआ। उन्होंने 1964 में गृहत्‍याग कर आध्‍यात्‍मिक ग्रन्‍थों का अध्‍ययन आरम्भ किया। इसके बाद वो आर्य समाज की सेवा में लग गये। वो वैदिक आश्रम पिपराली के अध्यक्ष हैं। वो सार्वदेशिक आर्य प्रतिनिधि सभा, नई दिल्ली की संचालन समिति के अध्यक्ष भी हैं। वो पिछले कई वर्षों से "गौ सरंक्षण" और "शिक्षा संस्कार" अभियान चला रहे हैं।
सुमेधानन्द सरस्वती ने चुनावी दंगल में पहली बार 16वीं लोक सभा चुनाव के लिए 2014 में चुनाव लड़ा। उन्हें योग गुरु बाबा रामदेव के अनुरोध पर भाजपा ने सीकर लोक सभा क्षेत्र का प्रत्याशी बनाया। इसमें उनकी सम्पति मात्र 34 हजार तीन सौ ग्यारह रुपये थी। यह सोहलवी लोकसभा के सांसदों में सबसे कम सम्पति वाले सांसद हैं। 2014 के आम चुनाव में राजस्थान से जीतने वाले सांसदों में सुमेधानन्द सरस्वती आयु के हिसाब से कर्नल सोनाराम और छोटू राम चौधरी के बाद तीसरे सबसे बड़े सांसद हैं। राजस्थान में उनके अलावा दो अन्य संन्यासी भी महंत चांदनाथ और अर्जुनपुरी भी चुनावी मैदान में थे।
