पावर ग्रिड कारपोरेशन ऑफ इंडिया लिमिटेड भारत की सार्वजनिक क्षेत्र का उपक्रम है। यह भारत की केंद्रीय पारेषण उपयोगिता है। यह संपूर्ण अंतर-राज्‍य पारेषण प्रणाली की आयोजना, समन्‍वयन, पर्यवेक्षण तथा नियंत्रण के अधिदेश के साथ विद्युत पारेषण व्‍यवसाय में लगा हुआ है।
जुलाई, 2009 की स्‍थिति के अनुसार, पावरग्रिड के स्‍वामित्‍वाधीन तथा प्रचालनाधीन 800/765 केवी, 400 केवी, 220 केवी तथा 132 केवी ईएचवीएसी तथा + 500 केवी एचवीडीसी स्‍तरों पर लगभग 71,600 सर्किट किलोमीटर पारेषण लाइनें तथा लगभग 81,20 एमवीए की रूपांतरण क्षमता वले 122 उप-केंद्र हैं। देश की लंबाई और चौड़ाई में फैला यह विशालकाय पारेषण नेटवर्क वैश्‍विक स्‍तरीय आधुनिकतम प्रचालन एवं अनुरक्षण तकनीकों के नियोजन के जरिए 99 प्रतिशत से अधिक की उपलब्‍धता पर सतत् रूप से अनुरक्षित है। देश में उत्‍पादित कुल विद्युत के लगभग 45 प्रतिशत का चक्रण इस पारेषण नेटवर्क के जरिए किया जाता है। पारेषण तथा विद्युत क्षेत्र के समग्र विकास में पावरग्रिड की भूमिका को स्‍वीकारते हुए, भारत सरकार ने मई, 2008 में पावरग्रिड को मई, 2008 में नवरत्‍न कंपनी का दर्जा प्रदान किया है जो किसी सरकारी क्षेत्रक उद्यम के लिए एक सर्वोत्तम सम्‍मान है। राष्‍ट्रीय स्‍तर पर समग्र समन्‍वयन के लिए, पावरग्रिड ने कोलकाता में बैकअप सहित दिल्‍ली में राष्‍ट्रीय भार प्रेषण केंद्र को क्रियान्‍वित किया है जिसे फरवरी, 2009 में कमीशन किया गया है। एनएलडीसी राष्‍ट्रीय विद्युत प्रणाली का एकीकृत प्रचालन सुनिश्‍चित करने के लिए शीर्षस्‍थ निकाय होगा। पावरग्रिड की उपलब्‍धियों की निरंतर भारत सरकार तथा विभिन्‍न अन्‍य अभिकरणों से पुरस्‍कारों के अर्थ में प्रशंसा की गई है। कंपनी को हाल ही में वर्ष 2007-08 के लिए प्रणाली उपलब्‍धता हेतु पारेषण क्षेत्रक के क्षेत्र में उत्‍कृष्‍ट प्रशंसनीय निष्‍पादन के लिए तथा परियोजना की समयपूर्व पूर्णता के लिए तीन राष्‍ट्रीय पुरस्‍कार, अखिल भारत नियोक्‍ता औद्योगिक संबंध संगठन पुरस्‍कार 2007-08 तथा "विद्युत पारेषण में उत्‍कृष्‍टता" के लिए आईईईएमए विद्युत पुरस्‍कार 2009 प्राप्‍त हुए हैं। इसके अतिरिक्‍त, पावरगिड को "विश्‍व में सबसे बड़ी पारेषण उपयोगिताओं में से एक" होने के लिए दलाल स्‍ट्रीट ग्रुप ऑफ पब्‍लिकेशन्‍स द्वारा "दि फर्स्‍ट डीएसआईजे पीएसयू अवार्ड 2009" प्रदान किया गया है।
