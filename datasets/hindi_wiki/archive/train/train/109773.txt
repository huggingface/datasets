जीनी और जूजू एक भारतीय स्वैरकल्पना वाला नाटक है जो सब टीवी पर प्रसारित होता है। यह 5 नवम्बर 2012. से 6 जून 2014 तक चला। इसके 100 प्रकरण पूर्ण होने के बाद अमृतसर में इस कार्यक्रम के पूरे दल ने धमाल मचाया था।
विक्रम खन्ना एक बार विमान उड़ाते हुए एक जगह रुकता है वहाँ उसकी मुलाकात जीनी से होती है। इसके बाद जीनी उसे जूजू कहती है और उसके पीछे पड़ जाती है। जीनी विक्रम से प्यार करने लगती है। लेकिन विक्रम उससे दूर भागते रहता है। जीनी के बारे में केवल जूजू के दोस्त वेला को ही पता रहता है। इसके कई दिनों के बाद जिंजोरा नामक एक जिन जीनी से शादी करने के लिए आता है। वह जूजू को कैद कर लेता है। लेकिन बाद में उसे हरा देते हैं। जब जीनी 2001 वर्ष की हो जाती है। तो जिन लोक से कई जिन जीनी से शादी करने के लिए आते हैं। लेकिन जीनी कई कारण बता कर उन लोगों को मना कर देती है। इसके बाद अंत में जीनी और जूजू को एक साथ नाचते हुए दिखाया जाता है कि दोनों एक दूसरे से प्यार करते हैं। इसके बाद यह समाप्त हो जाता है।
