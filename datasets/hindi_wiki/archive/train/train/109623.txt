अनुरूप अभिकलित्र या एनालॉग कम्प्यूटर एक ऐसा एनालॉग विद्युत परिपथ होता है जो अनेक समस्याओं का समाधान करता है। उदाहरण के लिये यह किसी संकेत का समाकलन करके आउटपुट देगा या किसी संकेत का अवकलन कर सकता है आदि। इनमें निवेश एवं आउटपुट सभी सतत चर के रूप में होते हैं। अनुरूप संगणक यांत्रिक, हाइड्रालिक एलेक्ट्रानिक या अन्य प्रकार के हो सकते हैं। एलेक्ट्रानिक अनुरूप अभिकलित्रों के निर्माण के लिये मुख्य रूप से आपरेशनल प्रवर्धक प्रयोग किये जाते हैं। एक बात ध्यातब्य है कि अनुरूप अभिकलित्र सन्निकट समाधान देता है जबकि अंकीय अभिकलित्र बिल्कुल सही समाधान देता है।
