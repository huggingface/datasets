साँचा:Infobox element/isotopes decayसाँचा:Infobox element/isotopes decayसाँचा:Infobox element/isotopes decayसाँचा:Infobox element/isotopes decayसाँचा:Infobox element/isotopes decayसाँचा:Infobox element/isotopes decayसाँचा:Infobox element/isotopes decayसाँचा:Infobox element/isotopes decay2साँचा:Infobox element/isotopes decay
मोलिब्डेनम एक रासायनिक तत्व है जिसका प्रतीक Mo एवं परमाणु क्रमांक 42 है। इसके खनिज तो बहुत समय से ज्ञात हैं किन्तु तत्व के रूप में इसकी पहचान 1778 में शीले ने की।
मोलिब्डेनम के सात स्थिर समस्थानिक पाए जाते हैं, जिनकी द्रव्यमान संख्या 92, 94, 95, 96, 97, 98 और 100 है। इनके अतिरिक्त द्रव्यमान संख्या 93, 99, 101 और 105 के अस्थिर समस्थानिक कृत्रिम विधि से निर्मित हुए हैं। इसके अयस्क मोलिब्डेनाइट को बहुत काल तक भूल से ग्रेफाइट समझा गया। सन् 1778 में शीले ने इस अयस्क से मोलिब्डिक अम्ल बनाया। सन् 1782 में येल्म ने मोलिब्डेनम ऑक्साइड का कार्बन द्वारा अपचयन कर मोलिब्डेनम घातु तैयार की।
मोलिब्डेनम स्वतंत्र अवस्था में नहीं मिलता। मोलिब्डेनाइट MnS2 एवं बुल्फेनाइट इसके मुख्य अयस्क हैं। संयुक्त राज्य अमरीका इसका मुख्य स्रोत है। चिली, दक्षिणी अमरीका और नार्वे में भी इसके अयस्क प्राप्य हैं।
मोलिब्डेनाइट अयस्क को तेल प्लवन विधि द्वारा सांद्रित करते हैं। अयस्क को वायु में भून कर अथवा सोडियम काबर्बोनेट के साथ संगलित कर, मोलिब्डेनम ऑक्साइड बनाते हैं। प्राप्त मोलिबडेनम ऑक्साइड का हाइड्रोजन अथवा कार्बन द्वारा अपचयन कर चूर्ण धातु तैयार की जाती है। चूर्ण को दबाकर दंड बनाए जाते हैं। दंडों को हाइड्रोजन के वातावरण में रखकर, इनमें प्रत्यावर्ती धारा प्रवाहित करने पर इनका ताप बढ़ता है, जिससे सघन आघातवर्ध्य गुणवाली धातु बन जाती है।
चूर्ण मोलिब्डेनम मटमैले रंग का होता है, परंतु सघन धातु चमकदार श्वेत रंग लिए रहती है। यद्यपि यह कठोर धातु हैं, तथापि इसपर पालिश की जा सकती है।इसका संकेत, परमाणु संख्या 42, परमाणु भार 95.94, गलनांक 2,600 डिग्री सेल्सियस, क्वथनांक 4,800 डिग्री सेल्सियस, घनत्व 10.2 ग्राम प्रति घन सेंमी0, परमाणु व्यास 2.8 एैंग्सट्राम, विद्युत् प्रतिरोधकता 5.17 माइक्रोओम सेंमी0 तथा आयनन विभव 7.13 eV है।
सामान्य ताप पर मोलिब्डेनम पर वायुमंडल का कोई प्रभाव नहीं पड़ता। रक्त ताप पर इसका शीघ्र ऑक्सीकरण होकर ऑक्साइड बन जाता है। फ्लोरीन से साधारण ताप पर तथा क्लोरीन और ब्रोमीन से उच्च ताप पर यह क्रिया करता है। यह तनु नाइट्रिक अम्ल या अम्लराज में शीघ्र घुलता है, परंतु सांद्र हाइड्रोक्लोरिक, हाइड्ररोफ्लोरिक अथा सल्फ्यूरिक अम्ल से शिथिल गति से क्रिया होती है। संगलित क्षार और नाइट्रेट के मिश्रण में यह शीघ्र घुल जाता है।
मोलिब्डेनम के 2, 3, 4, 5 और 6 संयोजकता के यौगिक ज्ञात हैं, परंतु 6 संयोजकता के सबसे स्थिर यौगिक बनते हैं। मौलिब्डेनम ट्राइऑक्साइड सबसे स्थिर ऑक्साइड है, जिसके द्वारा अनेक सरल एवं संकीर्ण मोलिब्डिक अम्ल और मोलिब्डेट बनाए गए हैं। उदाहरणार्थ अमोनियम मोलिब्डेट, सरल तथा जटिल दोनों रूपों में मिलता है। मोलिब्डेनम के दो अन्य ऑक्साइड, ज्ञात है। मोलिब्डेनम के दो सल्फाइड, और ज्ञात हैं। डाइसल्फाइड प्राकृतिक अवस्था में मैलिब्डेनाइट अयस्क से मिलत है। मोलिबडेनम क्लोरीन के साथ चार यौगिक, , और तथा फ्लोरीन के साथ बनाता है। इनके अतिरिक्त ऑक्सीहैलाइड भी बनाए गए हैं।
मोलिब्डिक अम्ल,, अथवा मोलिब्डेट के आम्लिक विलयन को किसी अपचायक पदार्थ द्वारा अपचयित किया जाय, जैसे सल्फर डाइऑक्साइड,, हाइड्रोजन सल्फाइड,, ग्लूकोज, यशद, हाइड्रोजीन आदि, तो विलयन का रंग गहरा नीला हो जाता है। इसको 'मोलिब्डेनम ब्ल्यू' कहते हैं।
मोलिब्डेनक का यह परीक्षण सुग्राही माना जाता है। ऐसा अनुमान है कि इसमें मोलिब्डेनम की अनेक संयोजकता अवस्था के यौगिक रहते हैं।
मोलिब्डेनम का मुख्य उपयोग इस्पात उद्योग में है। तोप, ढाल, मोटी चादरों आदि के इस्पात में मोलिब्डेंनम मिला रहता है, क्योंकि इसकी न्यून मात्रा भी इस्पात को शक्ति और कठोरता प्रदान करती है। कुछ अधिक मात्रा में मिलाने पर इस्पात अपनी कठोरता को उच्च ताप पर भी स्थिर रखता है। चुंबक इस्पात और अम्ल प्रतिरोधी मिस्रधातुओं में मोलिब्डेनम का महत्वपूर्ण स्थान है। विशुद्ध मोलिब्डेनम बिजली के बल्बों के तंतु और रेडियों वाल्वों के आधार में उपयोगी है। टंग्स्टन के साथ थोड़ी मात्रा में मिलाने पर बिजली के अच्छे तापदीप्त तंतु बनते हैं।
मोलिब्डेनम यौगिक, विशेष कर लेड मोलिब्डेट, वर्णक के रूप में काम आता है। इसके अनेक लवण, जैसे अमोनियम मोलिब्डेट, सोडियम मोलिब्डेट आदि, प्रयोगशाला के आवश्यक अभिकर्मक रूप में प्रयुक्त होते है। चमड़े के रँगने, लौह और इस्पात के एनैमल करने और कपड़ा रंगने में मोलिब्डेनम के अनेक यौगिक काम आते हैं।
Molybden - Mo
