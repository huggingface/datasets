महात्मा गांधी चित्रकूट ग्रामोदय विश्वविद्यालय मध्य प्रदेश के सतना जिले में मन्दाकिनी नदी के किनारे चित्रकूट में स्थित है। इसकी स्थापना का मुख्य उद्देश्य महात्मा गांधी के ग्रामीण विकास के स्वप्न को साकार कर ग्राम स्वराज्य की स्थापना है। अत: सम्यक तकनीक की शिक्षा और इसका प्रसार करना इसका प्रमुख लक्ष्य है। इसकी स्थापना 12 फ़रवरी सन् 1991 को महाशिवरात्रि के दिन मध्यप्रदेश सरकार के अधिनियम के द्वारा हुई। 
