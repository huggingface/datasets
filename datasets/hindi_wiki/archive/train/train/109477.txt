कप्तान शेख़ मुबारक अली युसुफ अल सबाह, शेख़ युसुफ अली अल सबाह के सब से बड़े बेटे हैं। शेख़ मुबारक अली अल सबाह की माता, शेखा अवरद जाबर अल सबाह, कुवैत के तेहरवें अमीर महामहिम जाबर अल अहमद अल जाबर अल सबाह की बेटी हैं।
शेख़ मुबारक अली अल सबाह सन 2000 में कुवैत नौसेना में एक रंगरूट के तौर पर भर्ती हुए, वर्ष 2002 में उन्हें ने पदोन्नति कर के उप लेफ्टिनेंट का पद प्राप्त किया। 2000 में ही उन्होंने ब्रिटेन के रॉयल नेवल कॉलेज से रॉयल नेवी अफसर का कोर्स किया। इसी वर्ष उन्होंने अली अल सबाह मिलिट्री कॉलेज, कुवैत से सैनिक विज्ञान का डिप्लोमा अर्जित किया।
उन्होंने नेविगेशन और संचार अधिकारी के रूप में कुवैत नौसैनिक जहाज पर कार्य किया। उन्होंने कई पाठ्यक्रमों में भाग लिया जैसे:संयुक्त राज्य अमेरीका के कोलोराडो में भूतल युद्ध अधिकारी का प्रशिक्षण। बहरीन में सेतु निगरानी का प्रशिक्षण।
शेख़ मुबारक अली अल सबाह ने ऑपरेशन ईराक फ्रीडम में भाग लिया और कुवैत का वीरता पदक अल सूर प्राप्त किया। इस के उपरांत, सन 2004 में, इन का तबादला कुवैत तट रक्षक, जो की कुवैत गृह मन्त्रालय के आधीन है, में हो गया जहां इन्हों ने कुवैत तट रक्षक पोत, मश'हूर P315 में बतौर मुख्य कमान अधिकारी कार्यभार ग्रहण किया।
शेख मुबारक ने निरंतर एक शिक्षित और कुशल कार्यबल के मूल्य को बढ़ावा दिया है। समुद्री पढ़ाई, इंजीनियरिंग और नेतृत्व में व्यावसायिक और शैक्षणिक कौशल के विकास को प्रोत्साहित करना उन का लक्ष्य रहा है। उन्होंने तटरक्षक बल में कई पदों पर अपनी कुशलता का लोहा मनवाया जिस के फल स्वरुप वर्ष 2009 में उन्हें कुवैत तटरक्षक बल, समुद्री संक्रिया का मुखिया नियुक्त किया गया।
अपनी सेवा के दौरान उन्होंने सऊदी अरब, ईराक गणराज्य, संयुक्त राज्य अमेरिका, यूनाइटेड किंगडम, ऑस्ट्रेलिया, बहरीन, संयुक्त अरब अमीरात और ओमान में कई युद्ध अभ्यासों में भाग लिया। वे वर्ष 2011 में सऊदी अरब में आयोजित तीसरी समुद्री आपदा प्रबंधन पर अंतर्राष्ट्रीय संगोष्ठी में कुवैत तट रक्षक बल की तरफ से मुख्य वक्ता थे। यहाँ उन्होंने शोध और अध्ययन भी प्रस्तुत किये।
