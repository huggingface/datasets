जोसेफ़ जॉन थॉमसन } अंग्रेज़ भौतिक विज्ञानी थे। वो रॉयल सोसायटी ऑफ़ लंदन के निर्वाचित सदस्य थे।एक विख्यात वैज्ञानिक थे। उन्हौंने इलेक्ट्रॉन की खोज की थी। 
थॉमसन गैसों में बिजली के चालन पर अपने काम के लिए भौतिकी में 1906 नोबेल पुरस्कार से सम्मानित किये गए। उनके सात छात्रों में उनके बेटे जॉर्ज पेजेट थॉमसन सहित सभी भौतिक विज्ञान में या तो रसायन शास्त्र में नोबेल पुरस्कार विजेता बने। उनका रिकॉर्ड केवल जर्मन भौतिकशास्त्री अर्नाल्ड सोम्मेरफील्ड के बराबर है। 
जोसफ जॉन थॉमसन का जन्म 18 दिसम्बर 1856 को चीथम हिल, मानचेस्टर, लंकाशायर, इंग्लैण्ड में हुआ। इनकी माता, एमा स्विंडेल्स एक स्थानीय कपड़ा उद्योग से जुड़े परिवार से थीं। इनके पिता, जोसेफ जेम्स थॉमसन, पुरानी दुर्लभ किताबों की दुकान चलाते थे जिसकी स्थापना इनके परदादा ने की थी। जॉन थॉमसन के, इनसे दो साल छोटे एक भाई फ्रेडरिक वर्नॉन थॉमसन भी थे।
इनकी शुरुआती शिक्षा एक छोटे से प्राइवेट स्कूल में हुई जहाँ इन्होने अद्भुत प्रतिभा और विज्ञान में रूचि का प्रदर्शन किया। 1870 में इनका एडमिशन ओवेन्स कॉलेज में हुआ जब इनकी उम्र मात्र 14 वर्ष थी, जो एक असाधारण बात थी। इनके पिता की योजना यह थी कि इन्हें शार्प-स्टीवर्ट एंड कं में, जो रेल इंजन बनाती थी, एक अप्रेंटिस इंजीनियर के रूप में दाखिला करा दिया जाय, लेकिन इस योजना का क्रियान्वयन नहीं हो पाया क्योंकि पिता का 1873 में देहांत हो गया।
1876 में वे ट्रिनिटी कॉलेज आ गए। 1880 में गणित में बी ए की उपाधि प्राप्त की। उन्होंने आवेदन किया और 1881 में वे ट्रिनिटी कॉलेज के फेलो चुन लिए गए। 1883 में इन्होने ऍमए की उपाधि प्राप्त की।
12 जून 1884 को इन्हें रॉयल सोसाइटी का फेलो चुना गया। बाद में ये 1915 से 1920 तक इसके अध्यक्ष भी रहे।
22 दिसम्बर 1884 को इन्हें कैम्ब्रिज विश्वविद्यालय में कैवेंडिश प्रोफ़ेसर ऑफ फिजिक्स चुना गया। यह नियुक्ति काफी आश्चर्यजनक थी क्योंकि अन्य प्रतिस्पर्धी जैसे कि रिचार्ड ग्लेज़ब्रुक इनसे उम्र में भी बड़े थे और प्रयोगशाला कार्य में भी अधिक अनुभवी थे। थॉमसन को मुख्यतः इनके गणित में किये कार्यों के लिए जाना जाता था जहाँ इन्हें एक असाधारण प्रतिभा के रूप में पहचान मिली थी।
1890 में थॉमसन का विवाह रोस एलिजाबेथ पैगेट से हुआ जो सर जॉर्ज एडवर्ड पैगेट, केसीबी, एक चिकित्सक और चर्च ऑफ सेंट मेरी दि लेस में तत्कालीन रेज़ियस प्रोफ़ेसर ऑफ फिजिक्स ऑफ कैम्ब्रिज थे। एलिजाबेथ और थॉमसन का एक बेटा, जॉर्ज पेगेट थॉमसन और एक बेटी जोआन पेगेट थॉमसन हुईं।
थॉमसन को 1906 में नोबल पुरस्कार से सम्मानित किया गया, "गैसों से होकर विद्युत प्रवाह के प्रयोगात्मक परीक्षणों और संबंधित सैद्धान्तिक कार्यों की उच्च गुणवत्ता को देखते हुए"। इन्हें 1908 में नाइटहुड प्राप्त हुई, 1912 में ऑर्डर ऑफ मेरिट में नियुक्ति मिली और 1914 में इन्होने "परमाणविक सिद्धान्त" पर ऑक्सफोर्ड में रोमान्सेस अभिभाषण दिया।1918 में ये कैम्ब्रिज में मास्टर ऑफ ट्रिनिटी कॉलेज बनाये गए और जीवनपर्यन्त इस पद पर रहे। जोसेफ़ जॉन थॉमसन का देहान्त 30 अगस्त 1940 को हुआ; इनकी अस्थियाँ वेस्टमिन्स्टर ऍबे में, सर आइजक न्यूटन और थॉमसन के अपने शिष्य अर्न्स्ट रदरफ़ोर्ड की कब्रों के पास दफनाई गयी हैं।
आधुनिक विज्ञान के क्षेत्र में एक प्रतिभासंपन्न अध्यापक के रूप में दिए गए उनके योगदानों को अत्यंत महत्वपूर्ण स्वीकारा जाता है। इनके शिष्यों में से एक, अर्न्स्ट रदरफ़ोर्ड रहे जिन्होंने कैवेंडिश प्रोफ़ेसर के रूप में इनका उत्तराधिकार संभाला। खुद थॉमसन के अतिरिक्त इनके शोध सहायकों में से आठ लोग और इनके पुत्र ने भौतिकी अथवा रसायनविज्ञान के क्षेत्र में नोबल पुरस्कार अर्जित किया। इनके बेटे को 1937 में इलेक्ट्रानों के तरंगवत अभिलक्षणों को साबित करने के लिए नोबल पुरस्कार मिला।
थॉमसन कैम्ब्रिज विश्वविद्यालय तथा रॉयल इंस्टीट्यूशन, लंदन में भौतिक विज्ञान के प्रोफेसर मानद प्रोफेसर रहे। परमाणु संरचना में थॉमसन की विशेष रुचि थी।मोशन ऑफ़ वोरटेक्स रिंग्स पर 1984 में एडम्स पुरस्कार मिला।1896 में थॉमसन अपनी नवीन खोजों से सम्बंधित व्याख्यान देने के लिए अमेरिका गए। वर्ष 1904 में पुनः विद्युत् पर येल विश्वविद्यालय में छह व्याख्यान देने के लिए अमेरिका गए। 
थॉमसन का पुरस्कार प्राप्त करने वाला कार्य वलय में चक्रण गति पर उनका कार्य है जो उनके परमाणवीय सरंचना में उनकी रूची को प्रदर्शित करता है। इसमें, थॉमसन ने विलियम थॉमसन की भ्रमिल-परमाणु-सिद्धान्त की गति को गणितीय रूप से समझाया।
थॉमसन ने विद्युत्-चुम्बकीकी पर प्रायोगिक और सैद्धान्तिक दोनों तरह के विभिन्न प्रपत्र प्रकाशित किये। उन्होंने जेम्स क्लर्क मैक्सवेल की प्रकाश के विद्युतचुम्बकीय सिद्धान्त का प्रायोगिक अध्ययन किया, उन्होंने आवेशित कणों के विद्युत्-चुम्बकीइय द्रव्यमान की अवधारणा को प्रतिपादित किया और सिद्ध किया कि गतिशील आवेशित पिण्ड अधिक द्रव्यमान प्रदर्शित करता है।
उनका राशायनिक प्रक्रियाओं का गणितीय प्रतिरूपण में अधिकतर कार्य शुरूआती अभिकलनात्मक रसायन के रूप में देखा जा सकता है।ऍप्लिकेशन्स ऑफ़ डायनामिक्स टू फिजिक्स एंड केमिस्ट्री  के रूप में प्रकाशित आगे के कार्य में थॉमसन ने ऊर्जा के गणितीय और सैद्धान्तिक पदों में स्थानान्तरण को बताया जिसके अनुसार सभी तरह की ऊर्जा गतिज ऊर्जा हो सकती है। उनकी वर्ष 1893 में प्रकाशित अगली पुस्तक नोट्स ऑन रिसेंट रिसर्चेस इन इलेक्ट्रिसिटी एंड मैग्नेटिज़्म, मैक्सवैल की ट्रीटीज़ अपॉन इलेक्ट्रिसिटी एंड मैग्नेटिज़्म पर आधारित थी जिसे कई बार "मैक्सवैल के तीसरे संस्करण" के रूप में माना जाता है। इसमें थॉमसन ने प्रायोगिक विधियों और विस्तृत चित्रों एवं उपकरणों को शामिल करते हुये, गैसों से विद्युत पारण को समाहित करने को महत्त्व दिया। उनकी 1895 में प्रकाशित तीसरी पुस्तक एलिमेंट्स ऑफ़ द मैथमेटिकल थ्योरी ऑफ़ इलेक्ट्रिसिटी एंड मैग्नेटिज़्म विस्तार से विभिन्न विषयों के परिक्षय के रूप में पठनीय सामग्री प्रदान की और पाठ्यपुस्तकों के क्षेत्र में महत्त्वपूर्ण लोकप्रियता प्राप्त की।
थॉमसन ने प्रिंसटन विश्वविद्यालय में वर्ष 1896 में चार व्याख्यानों की शृंखला रखी जो वर्ष 1897 में डिसचार्ज ऑफ़ इलेक्ट्रीसिटी थ्रो गैसेस के रूप में प्रकाशित हुई। थॉमसन ने वर्ष 1904 में येल विश्वविद्यालय में छः व्याख्यानों की शृंखला प्रस्तुत की।
विभिन्न वैज्ञानिकों, जैसे विलियम प्राउट और नॉर्मन लॉकयर ने यह सुझाव दिया कि परमाणु कुछ अन्य मूलभूत इकाइयों से मिलकर बना हुआ है, लेकिन उन्होंने इसे लघुतम आकार वाले परमाणु, हाइड्रोजन से मिलकर बना हुआ मानने लगे। थॉमसन ने वर्ष 1897 में पहली बार सुझाव दिया कि इसकी मूलभूत इकाई परमाणु के 1000 वें भाग से भी छोटी है। इस तरह उन्होंने अपरमाणुक कण का सुझाव दिया जिसे आज इलेक्ट्रॉन के नाम से जाना जाता है। थॉमसन ने यह कैथोड़ किरणों के गुणधर्मों पर अन्वेषण करते हुये पाया। थॉमसन ने 30 अप्रैल 1897 को पहली अपनी खोज में पाया कि कैथोड़ किरणें हवा में परमाणु-आकार वाले कणों से कई गुणा अधिक तेजी से गति कर सकती हैं।
वर्ष 1991 में, उनके सम्मान में द्रव्यमान वर्णक्रममाप में द्रव्यमान-आवेश अनुपात के रूप में थॉमसन प्रस्तावित किया गया।
उनकी याद में कैम्ब्रिज विश्वविद्यालय परिसर में जे॰जे॰ थॉमसन अवेन्यू का नामकरण किया गया।
नवम्बर 1927 में, जे॰जे॰ थॉमसन ने अपने सम्मान में, लेज स्कूल, कैम्ब्रिज में थॉमसन इमारत खोली।
रॉटजन · लॉरेंज / जीमान · बैकेरल / पी॰ क्यूरी / एम॰ क्युरी · रेले · लेनार्ड · थॉमसन · मिकेल्सन · लिपमन · मार्कोनी / ब्रौन · वान डर वाल्स · वियेन · डेलेन · कामरलिंघ ऑन्स · लो · डब्ल्यू॰ एल॰ ब्राग / डब्ल्यू॰ एच॰ ब्राग · बार्क्ला · प्लांक · स्टार्क · गुइल्लौमे · आइंस्टीन · एन॰ बोर · मिल्लिकन · एम सीगबान · फ्रैंक / हर्ट्ज 
पेरिन · कॉम्पटन / सी॰ विल्सन · रिचार्डसन	 · ब्रॉई · रामन् · हाइजनबर्ग · श्रोडिंजर / डिरॅक · चैडविक · हेस / सी डी ऐंडरसन · डविसन / थॉमसन · फर्मी · लारेन्स · स्टर्न · रबि · पाउली · ब्रिजमान · एप्पलटन · ब्लाकेट · युकावा · पावेल 
कॉक्रॉफ़्ट / वाल्टन · ब्लाख / परसेल · ज़ेरनीके · बोर्न / बोटे · लैम्ब / कुश · शोक्ले / बर्दीन / ब्रैट्टैन · यांग / टी डी ली · चेरेन्कोव / फ्रैंक / टाम · सेगर / चेम्बेर्लैन · ग्लेसर · होफ्सटैडटर / मोसबेउर · लेनडाउ · विग्नर / गोपर्ट-मेयर / जेन्सेन · टाउन्स / बासोव / प्रोखोरोफ · तोमोनागा / श्विंगर / फाइनमेन · कस्त्लेर · बेथे · अल्वारेज़ · गेलमान · आल्फवेन / नील · गैबर · बर्दीन / कूपर / श्रीफर · एसाकी / जियवेर / जोसेफसन · राइल / हविश · ए बोर / मोटलसन / रेनवाटर 
रिक्टर / टिंग · पी ए ऐंडरसन / मोट्ट / वान वलेक · कापिट्सा / पेन्जियस / आर विल्सन · ग्लास्हौ / सलाम / वैनबर्ग · क्रोनिन / फिच · ब्लोमबेर्गेन / स्कॉलोव / के सीबान · के विल्सन · चन्द्रशेखर / फोलर · रुबिया / वान डर मीर · वॉन क्लिटज़िंग · रुस्का / बिन्निग / रोह्रेर · बेडनोर्ज़ / मुलर · लीडरमन / श्वार्ट्ज / स्टीनबर्गर · रैमसे / डेहमेल्ट / पॉल · फ्राइडमैन / केंडल / टेलर · डी गेनेस · चर्पाक · हल्से / जे टेलर · ब्रोकहौस / शूल · पर्ल / राईन्स · डी ली / ओशेरॉफ़ / आर रिचार्डसन · चू / कोहेन-तनुजी / फिलिप्स · लाफलिन / स्टोर्मर / सी सुई · टी हूफ्ट / वेल्टमैन · अल्फेरोव / क्रोएमेर / किल्बी 
कॉर्नेल / केट्टेर्ले / वीयमान · डेविस / कोशिबा / गियाकोनी · अब्रिकोसोव / गिन्ज़बर्ग / लेगेट · ग्रॉस / पुलित्ज़र / विल्चेक · ग्लौबेर / हॉल / हैंश · मैथर / स्मूट · फर्ट / ग्रूनबर्ग · नांबू / कोबायाशी / मोस्कवा · काव / बॉयल / स्मिथ · जीम / नोवोसेलोव पर्लमटर / रीस / श्मिट हारोश / वाइनलैंड आंगलेया / हिग्स अकासाकी / अमानो / नाकामूरा .तकाकी काजिता/आर्थर बी. मैकडोनाल्ड
