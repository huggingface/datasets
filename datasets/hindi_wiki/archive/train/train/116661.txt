शमशेर बहादुर प्रथम  उत्तरी भारत में कालपी और बांदा के एक मराठा शासक थे। वह पेशवा बाजीराव प्रथम और उनकी दूसरी पत्नी मस्तानी के पुत्र थे।
बुंदेलखंड के हिंदू राजा छत्रसाल और उनकी एक फारसी मुस्लिम पत्नी रुहानी बाई की बेटी मस्तानी से पेशवा बाजीराव प्रथम ने शादी की। पेशवा परिवार और पुणे के ब्राह्मणों ने इस शादी को स्वीकार नहीं किया। उनके पुत्र थे शमशेर बहादुर उर्फ कृष्णा राव जिनकी शिक्षा और हथियारोंका प्रशिक्षण बाजीराव के बाकी पुत्रों के साथ हुआ जो उनकी पहली पत्नी काशीबाई के थे। 1740 में बाजीराव और मस्तानी की मृत्यु के बाद काशीबाई ने ही शमशेर का संरक्षण किया।
राजा छत्रसाल से प्राप्त कालपी और बांदा, की जागीर शमशेर बहादुर को प्रदान कर दी गयी थी। उस वक्त इस जागीर से सालाना 40 लाख रुपयों की अर्थप्राप्ति होती थी।
शमशेर बहादुर के वंशजों ने कालपी और बांदा की जागीर पर 1816 तक राज्य किया और 1817 में यहाँ ब्रिटिश राज ने कब्जा कर लिया। तब ब्रिटिशों ने इस राज्य के शासक की वार्षिक पेंशन 4 लाख रुपये कर दी थी।
