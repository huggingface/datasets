सूखा रोग हड्डियों का रोग है जो बच्चों प्राय: बच्चों में होता है। बच्चों में हड्डियों की नरमाई या कमजोर होने को सूखा रोग कहते हैं। परिणामस्वरूप अस्थिविकार होकर पैरों का टेढ़ापन और मेरूदंड में असामान्य मोड आ जाते हैं। इसी प्रकार की विकृति को बड़ों में ऑस्टिमैल्सिया कहा जाता है।
लक्षण और चिह्न प्रकट होने के कुछ महिनों पहले से विटामिन डी की कमी होने लगती है। जब इसके लक्षण प्रकट होते हैं तब वे इस प्रकार हो सकते हैं -
प्रायः इसका कारण लम्बे समय तक विटामिन डी की कमी होता है। आहारनली से कैल्शियम और फास्फोरस के शोषण में सहायता के लिए पोषक घ जरूरी है। बच्चों की हड्डियों की मजबूती और विकास में कैल्शियम और भास्वर की जरूरत होती है। शरीर को जब रक्त में कैलशियम और फास्फोरस की कमी का आभास होता है तो वह हड्डियों से इसे लेकर अपना संतुलन बनाता है। इससे हड्डियाँ नरम पड़ जाती है और इनकी संरचना कमजोर हो जाती है।
यदि विटामिन डी या कैल्शियम की कमी से सूखा रोग होता है तो आहार द्वारा इसकी पूर्ति करने पर ठीक हो जाता है और बच्चों की हड्डियों की समस्या से बचा जा सकता है।
आनुवंशिक कारणों से होने पर अतिरिक्त दवाओं और विशेषज्ञ की जरूरत होती है। कुछेक कंकाल रोगों में शल्यचिकित्सा की जरूरत पड़ती है।
