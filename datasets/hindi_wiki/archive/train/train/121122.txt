नेली किम फ़र्टाडो एक कनेडियाई गायिका-गीतकार, रिकॉर्ड निर्माता व अभिनेत्री है। फ़र्टाडो विक्टोरिया, ब्रिटिश कोलंबिया, कनाडा में पली बढ़ी है।
फ़र्टाडो को प्रसिद्धी अपने पहले अल्बम वोआ, नेली! व उसके एकल गीत "आई एम लाइक अ बर्ड" से मिली जिसने उन्हें 2001 का वर्ष के एकल गीत का जूनो पुरस्कार और 2002 का सर्वश्रेष्ठ महिला पॉप वोकल पर्फोर्मंस का ग्रैमी पुरस्कार जितवाया। इसमें दो और अंतर्राष्ट्रीय एकल गीत थे: "टर्न ऑफ़ द लाइट" और "शीट ऑन द रेडियो "। अपनी बेटी नेविस के जन्म के बाद उन्होंने अपना दूसरा स्टूडियो अल्बम फ़ोकलोर रिलीज़ किया। यह व्यापारिक दृष्टी से अमेरिका में कम सफल रहा। इसमें तीन अंतर्राष्ट्रीय एकल गीत थे: "पावरलेस ", "ट्राई" और "फोर्का"।
2006 की गर्मियों में उन्होंने आपका तीसरा स्टूडियो अल्बम लूज़ रिलीज़ किया। यह अबतक का उनका विश्वभर में सबसे सफल अल्बम है। इसमें प्रथम क्रमांक के हीट गीत "प्रोमिशियस", "मैनइटर", "से ईट राईट" और "ऑल द गुड थिंग्स " शामिल है। तिन वर्षों के विराम के बाद सितंबर 2009 में उन्होंने अपना स्पैनिश अल्बम मी प्लान अपने पहले स्पैनिश गीत "मानोस अल ऐरे" के साथ रिलीज़ किया। इसमें "मियास" और "बाजो ओतरा लुज़" बाकी गीत थे। मी प्लान के लिए नेली को सर्वश्रेष्ठ महिला पॉप वोकल अल्बम के लेटिन ग्रैमी पुरस्कार से सम्मानित किया गया। 26 अक्टूबर को एक रीमिक्स अल्बम मी प्लान रिमिक्सेस रिलीज़ किया गया। एक माह बाद 12 नवम्बर 2010 को फ़र्टाडो ने अपना पहला सर्वश्रेष्ठ हीट गीतों का अल्बम द बेस्ट ऑफ़ नेली फ़र्टाडो रिलीज़ किया।
