लारी जॉर्जिया की मुद्रा है। यह 100 तेतरी में विभाजित है। लारी नाम एक प्राचीन जॉर्जियाई शब्द है, जिसका अर्थ एक ढेर, संपत्ति है, जबकि तेतरी एक प्राचीन जॉर्जियाई मौद्रिक शब्द है, जिसका इस्तेमाल तेरहवीं शताब्दी से किया जा रहा है।
5 अप्रैल 1993 को जॉर्जिया में रूसी रूबल के स्थान पर समान मूल्य पर कुपोन लारी जारी किया गया। इस मुद्रा में केवल नोट ही जारी किए गए थे, जिसका कोई विभाजन नहीं था और यह अत्यधिक मुद्रास्फीति का शिकार हो गई। नोट एक और एक मिलियन मूल्यवर्ग के बीच में जारी किए थे, इनमें तीन, 3000, 30,000 और 1,50,000 जैसे असामान्य मूल्यवर्ग के लारी भी शामिल थे।
2 अक्टूबर 1995 को एडवर्ड शेवार्दजनाद्जे की सरकार ने अस्थायी कूपन मुद्रा के स्थान पर लारी जारी किया। तब से यह स्थिर बनी हुई है।
सिक्के 1, 2, 5, 10, 20 और 50 तेतरी, 1 लारी और 2 लारी के मूल्यवर्ग में जारी किए गए हैं।
