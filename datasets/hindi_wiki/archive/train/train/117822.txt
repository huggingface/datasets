3 किलोहर्ट्ज से 300 गीगा हर्ट्ज़ की आवृत्ति वाली तरंगों को रेडियो आवृत्ति कहते हैं। रेडियो तरंगें, रेडियो आवृत्ति की तरंगे ही होतीं हैं। रेडियो आवृत्ति के कम्पन - यांत्रिक कम्पन और वैद्युत कम्पन दोनों हो सकते हैं किन्तु प्रायः रेडियो आवृत्ति से आशय विद्युत कम्पन से ही होता है न कि यांत्रिक कम्पन से।
रेडियो आवृत्ति पर कम्पन करने वाली विद्युत धारा के कुछ विशेष गुण होते हैं जो दिष्ट धारा या कम आवृत्ति की प्रत्यावर्ती धारा में नहीं पायी जाती। 
चूँकि रेडियो आवृत्ति के विकिरण में विद्युत क्षेत्र और चुम्बकीय क्षेत्र दोनों कम्पन करते हैं, हम विद्युत क्षेत्र को वोल्ट प्रति मीटर द्वारा तथा चुम्बकीय क्षेत्र को अम्पीयर प्रति मीटर द्वारा अभिव्यक्त कर सकते हैं।

