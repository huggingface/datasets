उत्तराखण्ड मुक्त विश्वविद्यालय भारत के उत्तराखण्ड राज्य के हल्द्वानी में स्थित एक विश्वविद्यालय है। यह इस राज्य का एकमात्र मुक्त विश्वविद्यालय है।
इस विश्वविद्यालय की स्थापना उत्तराखण्ड विधानसभा के एक अधिनियम से 31 अक्टूबर, 2005 को हुई थी, जिसका उद्देश्य शिक्षा का लोकतांत्रीकरण करना था, ताकि जनसंख्या के एक बड़े भाग तक व्यावसायिक शिक्षा की पहुँच हो सके।
हैलो हल्द्वानी एक सामुदायिक रेडियो है, जो उत्तराखंड मुक्त विश्विद्यालय के परिसर से संचालित एवं प्रबन्धित किया जाता है। रेडियो स्टेशन से पहाड़ के जनजीवन, कृषि, स्वास्थ्य के अतिरिक्त बदलते शहर की धड़कन नारे के साथ हल्द्वानी शहर के विकास व यहां के शैक्षणिक पर्यावरण पर आधारित कार्यक्रम प्रसारित किए जाते है
