राजस्थान प्रांत में जयपुर जिले से 325 किलोमीटर दूर बाराँ जिले में कवई नामक गाँव है। इस गाँव के 90 प्रतिशत लोग गाँव के बाहर शादी विवाह नहीं करते हैं। इस कारण भारत में इसे विशेष रूप से स्थानीय विवाह करने वाले गाँव के रूप में जाना जाता है। दरअसल ये गाँव वाले, रिषिश्वेशर समुदाय है, इनके पुरखे लगभग तीन सौ साल पहले, मध्य भारत से रोजगार की तलाश मे राजस्थान मे आकर बसे थे। तब से वे यहीं के होकर रह गए। धीरे धीरे आपस मे विवाह का सिलसिला शुरु हुआ, जिसने बाद मे परम्परा का रूप ले लिया। सफल शादियों ने इनके उत्साह को और बढाया।
