इस अनुच्छेद को विकिपीडिया लेख Giovanni Schiaparelli के इस संस्करण से अनूदित किया गया है।
जिओवानी विर्गिनियो स्क्यापारेल्ली एक इतालवी खगोलज्ञ और वैज्ञानिक इतिहासकार थे। उन्होंने टुरिन विश्वविद्यालय और बर्लिन वेधशाला में अध्ययन किया था। 1859-1860 में उन्होंने पुलकोवो वेधशाला में काम किया और बाद में ब्रेरा वेधशाला में चालीस वर्षों से ऊपर काम किया। वे इटली साम्राज्य के सभासद भी थे, आकादेमिया दी लिंसी, द अकादेमिया डेल्ले स्सिएंज़े दी तोरिनो और द रेगियो इस्तिठुठो लोम्बर्दो के भी सदस्य थे और विशेष रूप से मंगल ग्रह के अपने अध्ययन के लिए जाने जाते हैं। उनकी भतीजी, एल्सा स्क्यापारेल्ली, एक प्रसिद्ध फ़ैशनेबल वस्त्र-निर्माता बनी।
स्क्यापारेल्ली के योगदानों में, मंगल ग्रह के बारे में उनका दूरबीनी अवलोकन भी शामिल है। अपने प्रारम्भिक अनुवीक्षण में उन्होंने मंगल के "समुद्रों" और "महाद्वीपों" को नाम दिया। 1877 में इस ग्रह की "महान विरोध" स्थिति के दौरान, उन्होंने मंगल की सतह पर रैखिक संरचनाओं के घने जाल देखे, जिसे उन्होंने इतालवी में "कनाली" कहा, जिसका अर्थ अंग्रेज़ी में "चैनल्स" था, लेकिन ग़लत अनुवाद से "कनाल्स" बन गया। यद्यपि द्वितीय शब्द कृत्रिम निर्माण को सूचित करता है, पूर्ववर्ती शब्द यह संकेतार्थ देता है कि यह भूमि का प्राकृतिक विन्यास भी हो सकता है। इस गलत अनुवाद से मंगल ग्रह पर जीवन के बारे में विभिन्न मान्यताएं पैदा हुईं, क्योंकि मंगल के "कनाल्स" जल्द ही विख्यात हो गए, जिससे मंगल पर जीवन की संभावना के बारे में परिकल्पना, अटकलें और लोकगीत की लहरें उठीं। इन कृत्रिम नहरों के सबसे उत्कट समर्थकों में प्रसिद्ध अमेरिकी के खगोलज्ञ पेर्सिवल लोवेल थे, जिन्होंने अपना अधिकांश जीवन इस लाल ग्रह पर बुद्धिमान-जीवन के अस्तित्व को साबित करने में व्यतीत किया था। लेकिन बाद में इतालवी खगोलज विसन्ज़ो सरुल्ली के प्रेक्षण को उल्लेखनीय प्रशंसा करते हुए वैज्ञानिकों ने सुनिश्चित किया कि प्रसिद्ध चैनल्स वास्तव में मात्र दृष्टिभ्रम थे।
अपनी पुस्तक, लाइफ ऑन मार्स में स्क्यापारेल्ली लिखते हैं कि: "हम जिन सही चैनलों को जानते हैं, उनके बजाय हमें मिट्टी में ऐसे गर्तों की कल्पना करनी चाहिए, जो अधिक गहरे ना हों, हजारों मील सीधी दिशा में 100, 200 किलो मीटर या अधिक चौड़े हों। मैंने पहले ही बताया है कि मंगल ग्रह पर वर्षा के अभाव में, संभवतः ये चैनल ही प्रमुख रचना-तंत्र रहे हों जिनके द्वारा पानी ग्रह की शुष्क सतह पर फैल सकता है।"
सौर प्रणाली के पिंडों के पर्यवेक्षक के रूप में स्क्यापारेल्ली ने युग्म नक्षत्रों पर काम करते हुए, अप्रैल 26, 1861 को क्षुद्र ग्रह 69 हेस्पेरिया की खोज की और प्रदर्शित किया कि पेर्सीड्स और लेओनिड्स उल्कापात धूमकेतु से जुड़े हैं। उदाहरण के लिए, उन्होंने साबित किया कि लेओनिड्स उल्कापात का परिक्रमा-पथ, धूमकेतु टेम्पल-टटल से मेल खाता है। उनके इस प्रेक्षण ने खगोल वैज्ञानिकों की इस परिकल्पना में मुख्य भूमिका निभाई कि उल्कापात धूमकेतु के निशान हो सकते हैं, जो बाद में बहुत सटीक साबित हुआ।
स्क्यापारेल्ली शास्त्रीय खगोल विज्ञान के इतिहास के विद्वान थे। बाद के आधुनिक खगोलविदों से भिन्न, उन्होंने ही पहली बार यह समझा कि निडस तथा कैलिपस के यूडोक्सस के समकेन्द्री पिंडों को भौतिक पिंडों के रूप में नहीं लिया जाना हैं, बल्कि सिर्फ आधुनिक फ़ोरियर श्रृंखला के एल्गोरिथम के अंग के रूप में लिया जाना चाहिए। 
पुरस्कार
उनके नाम पर नामित
