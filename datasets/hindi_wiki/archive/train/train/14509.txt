'मिनिकॉय अथवा मलिक् भारतीय द्वीपसमूह लक्षद्वीप का सबसे दक्षिण में स्थित एटोल है। प्रशासकीय दृष्टि से यह केन्द्रशासित प्रदेश लक्षद्वीप का कस्बा है।यहां मौसम बेधशाला एवं प्रकाश स्तम्भ स्थित है।
मलिक का प्राचीन नाम महिलादू था जो महिला और दू की सन्धि से बना है अर्थात महिलाओं का द्वीप। हालांकि, मिनिकॉय को आज स्थानीय भाषा में मलिक कहा जाता है। मलिक शब्द की व्युत्पति द्वीप पर आने वाले अरबी व्यापारियों से सम्बंधित मानी जाती है।
मिनिकॉय द्वीपसमूह लम्बे समय से बंगाल की खाड़ी के निकोबार द्वीपसमूह द्वारा शासित रहे हैं। वहाँ के उपनिवेशक लगातार मिनिकॉय की यात्रा करते रहे हैं।
एक बार एक ब्रितानी अधिकारी ने मिनिकॉय निवासी से पूछा कि उनके द्वीप का नाम क्या था। द्वीपवासी ने अधिकारी को बताया कि वो मलिक से हैं लेकिन सामान्यतः "मिनिका-राज्जे" में रहते हैं। आधिकारिक विचारों के अनुसार मलिक और मिनिका एक हीइ स्थान के नाम थे और इस द्वीपवासी का घर मिनिका के रूप में लिखा। बाद में इसका आँग्लीकरण मिनिकॉय के रूप में हो गया।
मिनिकॉय, लक्षद्वीप मण्डल का सबसे दक्षिणी और दूसरा सबसे बड़ा द्वीप है। यह कल्पेनी से 201 किमी दक्षिण-दक्षिण-पश्चिम में, नौ डिग्री चैनल का सबसे दक्षिणी सीरे पर और थुराकुनु, मालदीव से 125 किमी उत्तर में स्थित है। इसकी अदल लम्बाई 10 किमी और अधिकत्तम चौड़ाई 6 किमी है। इसके निकटतम भौगोलिक सुविधा इन्वेस्टिगेटर बैंक है जो इसके उत्तर-पूर्व में 31 किमी जलमग्न रेती पर स्थित है।
मिनिकॉय में कुल 11 गाँव हैं। उत्तर से दक्षिण तक वो निम्न प्रकार हैं:
मिनिकॉय वर्षभर में गर्म ताप के साथ उष्णकटिबंधीय सवाना जलवायु क्षेत्र में आता है। वर्षभर वर्षा भी होती रहती है; केवल जनवरी से मार्च का समय तुलनात्मक रूप से शुष्क होते हैं।
2001 की जनगणना के अनुसार मिनिकॉय द्वीप की कुल जनसंख्या 9,495 थी। इसमें 49% पुरुष और 51% महिलायें थीं। मिनिकॉय की औसत साक्षरता दर 82% रहा जो भारत के राष्ट्रीय औसत 59.5% से अधिक है। वहाँ पुरुष साक्षरता 84% एवं महिला साक्षरता 80% रही। मिनिकॉय की कुल जनसंख्या का 12% भाग 6 वर्ष से कम आयु के बच्चे हैं।
