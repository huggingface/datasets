सज्जाद ग़नी लोन भारत के जम्मू और कश्मीर प्राँत के एक राजनीतिज्ञ हैं। वे पीपल्स काँफ्रेंस पार्टी के संस्थापक एवं अध्यक्ष हैं तथा हंदवाड़ा सीट से विधायक हैं। उनके पिता अब्दुल ग़नी लोन बड़े कश्मीरी नेता थे जिनकी 21 मई 2002 को श्रीनगर में हत्या कर दी गई थी। 
पिता की हत्या के पश्चात् सज्जाद ने हुर्रियत से अलग होकर पीपल्स काँफ्रेंस पार्टी बनाई जिसके वे वर्तमान अध्यक्ष हैं। 2009 में वे स्वयं और 2014 में इनके उम्मीदवार लोकसभा चुनाव लड़े किंतु हार गए।
पाकिस्तान के समर्थक स्वतंत्रता जेकेएलएफ नेता अमानुल्ला खान की पुत्री असमा खान से सज्जाद लोन का विवाह हुआ। उनके दो बेटे हैं।
 2014 के जम्मू कश्मीर विधानसभा चुनावों से पूर्व सज्जाद लोन ने प्रधानमंत्री नरेंद्र मोदी से मुलाकात की जिससे भारतीय जनता पार्टी के साथ इनके गठबंधन की अटकलें लगनी शुरु हो गई। पीपुल्स कांफ्रेंस ने इस विधानसभा चुनाव में कुपवाड़ा-हंदवाड़ा की 12 सीटों पर उम्मीदवार खड़े किए जिनमें से दो विजयी हुए।
