सेमलिया नामली के पास मौजूद मध्यप्रदेश, भारत का एक छोटा गाँव है। यह गाँव नामली से 4 कि॰मी॰ दूर है।
सेमलिया मालवा के 5 सबसे प्राचीन तीर्थो में से एक है जिनमे शामिल है सेमलिया, भोपावर, मक्सी, मांडव और वई पार्श्वनाथ। यहाँ 16वें तीर्थंकर श्री शांतिनाथ भगवान की प्रतिमा है।
वर्ष 2011 की भारत की जनगणना के मुताबिक सेमलिया की कुल जनसंख्या 4,371 थी।
सेमलियाजी तीर्थ में मूलनायक भगवान श्री शांतिनाथ प्रभुजी विराजमान है। यह तीर्थ मालवा के प्रथम 5 प्राचीन तीर्थो में से एक है। इस प्राचीन तीर्थ की प्रसिद्धि किवंदंती के आधार पर नहीं परन्तु तथ्यात्मक प्रामाणिक आधार पर मान्य है।
रतलाम में अगर जी शांतिनाथ जैन मंदिर पर रातोंरात मिनारें खड़ी कर मस्जिद का भ्रम पैदा कर सुरक्षा की गई थी। इन अधिष्ठायक देव प्रतिमा जी पर पूर्व में सिंदूर लेप होता रहने से विलोपन ज्यादा भारी हो गया था और लोग इन्हें मणिभद्र मानने लगे। पर जीर्णोद्धार सन के प्रारंभ होते ही उन्होंने अपना 80 किलो का चोला छोड़ा और अपना असली रूप दर्शाया जो अब वैसा ही सुरक्षित है। इस चोले से अंदाजन 8 किलो चांदी अनुमानित की गई इस तरफ पहला जीर्णोद्धार हेतु अंशदान भी उन्होंने ही दिया कोई नाम उपलब्ध न होने से अभी इन्हें भेरुजी मानकर आरती उतारते हैं। 
यहां के एक सुश्रावक मनोहरलाल जड़ावचंद जैन ने प्रथम नागेश्वर जी से सेमलियाजी का छ:री पालित संघ दिसंबर 2003 में और प्रथम बार उपधान तप का 47 दिवसीय आयोजन और 2011 के दिसंबर में त्रिदिवसीय भव्य उत्सव के साथ इस तीर्थ के विकास में भी बड़ा योगदान किया है,बाद में 5 पैदल संघ और आए हैं रतलाम के प्रभु भक्तों ने हर पूनम पर यात्रा के लिए पूनम मंडल भी बनाया है जो गत 3 वर्षों से निरंतर आगमन रहता है यह तीर्थ रतलाम म .प्र में नागेश्वर तीर्थ के रास्ते पर रतलाम से नामली होकर 17 किमी दूर है, और मेन हाईवे से मात्र 5 मिनट पर पक्की सड़क से जुड़ा हुआ है। अति प्राचीन तीर्थ मालवा की पंचतीर्थी सेमलियाजी ,भोपावर, विबड़ोद ,मांडव मेें है।यहां से भोपावर जी 150 कीमी, मांडवजी 130 किमी, विबडोद 24 किमी और नागेश्वर जी 85 कि मी है। रतलाम से हर घंटे बाद बस और टैक्सी उपलब्ध है। यात्रियों की 2 दिन पूर्व सूचना पर भोजन व्यवस्था उपलब्ध है।
