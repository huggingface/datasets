निर्देशांक: 35°41′N 139°45′E / 35.683°N 139.750°E / 35.683; 139.750
टोक्यो जापान की राजधानी और सबसे बड़ा नगर है। यह जापान के होन्शू द्वीप पर बसा हुआ है और इसकी जनसंख्या लगभग 86 लाख है, जबकि टोक्यो क्षेत्र में 1.28 करोड़ और उपनगरीय क्षेत्रों को मिलाकर यहाँ अनुमानित 3.7 करोड़ लोग रहते हैं जो इसे दुनिया का सबसे अधिक जनसंख्या वाला महानगरीय क्षेत्र बनाता है। टोक्यो लगभग 80 किमी के क्षेत्र में फैला हुआ है और यह क्षेत्रफल की दृष्टि से भी विश्व का सबसे बड़ा नगरीय क्षेत्र है।
टोक्यो को अक्सर एक शहर के रूप में जाना जाता हैं, लेकिन आधिकारिक तौर पर यह "महानगरीय प्रान्त" के रूप में जाना जाता हैं। टोक्यो महानगरीय प्रशासन, टोक्यो के 23 विशेष वार्डों का संचालन करती हैं। महानगरीय सरकार, प्रान्त के पश्चिमी भाग और दो बाहरी द्वीप श्रृंखलाएं के 39 नगरपालिका का भी प्रशासन करती हैं। विशेष वार्ड की आबादी 90 लाख मिलाकर, प्रान्त की कुल जनसंख्या 130 लाख से अधिक हैं। यह प्रान्त दुनिया के सबसे अधिक आबादी वाले महानगरीय क्षेत्र का हिस्सा है, जिसमें 37.8 मिलियन लोग और विश्व के सबसे बड़े शहरी ढांचे की अर्थव्यवस्था शामिल हैं। शहर की 51 कंपनी, फॉर्च्यून ग्लोबल 500 कंपनियों में आती हैं, जोकि दुनिया के किसी भी शहर की सबसे बड़ी संख्या हैं। अंतर्राष्ट्रीय वित्तीय केंद्र विकास सूचकांक में टोक्यो का तीसरा स्थान हैं। यह शहर फ़ुजी टीवी, टोक्यो एमएक्स, टीवी टोक्यो, टीवी असाही, निप्पॉन टेलीविजन, एनएचके और टोक्यो ब्रॉडकास्टिंग सिस्टम जैसे विभिन्न टेलीविजन नेटवर्कों का घर भी हैं।
ग्लोबल इकनॉमिक पावर इंडेक्स में टोक्यो पहले स्थान पर और ग्लोबल सिटीज इंडेक्स में चौथा स्थान पर हैं। जीएडब्ल्युसी की 2008 की सूची में इसे वैश्विक शहर बताया गया और 2014 में ट्रिपएडवियर्स के विश्व शहर सर्वेक्षण, टोक्यो को सबसे "सर्वश्रेष्ठ समग्र अनुभव" के रूप में सूचीबद्ध किया गया। मर्सर कंसल्टेंसी फर्म और अर्थशास्त्री इंटेलिजेंस यूनिट के क्रय शक्ति के आधार पर, 2015 में टोक्यो को 11वें सबसे महंगे शहर के रूप में स्थान दिया गया था। 2015 में, टोक्यो को मोनोकले पत्रिका द्वारा दुनिया में सर्वाधिक जीवंत शहर कहा गया।. सुरक्षित शहर सूचकांक में टोक्यो दुनिया में सबसे पहले स्थान पर है। टोक्यो ने 1964 के ग्रीष्मकालीन ओलंपिक, 1979 जी-7 शिखर सम्मेलन, 1986 जी-7 शिखर सम्मेलन और 1993 जी-7 शिखर सम्मेलन की मेजबानी की, और यह 2020 में ग्रीष्मकालीन ओलंपिक और 2020 ग्रीष्मकालीन पैराएलिंपिक की मेजबानी करेगा।
टोक्यो को मूल रूप से ईडो के नाम से जाना जाता था, जिसका जापानी में अर्थ है मुहाना। 1868 में जब इसे जापान की राजधानी बनाया गया तो इसका नाम बदलकर टोक्यो + क्योउ ) कर दिया गया। आरम्भिक मेइजी काल में, इस नगर को "तोउकेइ" के नाम से भी जाना जाता था जो चीनी भाषा में लिखे गए शब्द के लिए वैकल्पिक उच्चारण था। बहुत से पुराने अंग्रेज़ी दस्तावेज़ो में अभी भी "टोकेई" लिखा जाता है लेकिन अब यह अप्रचलित शब्द है और "टोक्यो" शब्द का ही अब उपयोग किया जाता है।
टोक्यो मूलतः एक छोटा मछली पकड़ने गांव था जो ईदो नामित किया गया था।
इसे पहली बार ईदो वंशावली द्वारा, उत्तरोत्तर 12 वीं शताब्दी में किलाबद्ध किया गया था।
1457 में, ओटा दोकान ने ईदो कैसल बनाया। 1590 में, तोकुगावा ईयासु ने ईदो को अपना आधार बनाया और जब वह 1603 में शोगुन बन गया, तो नगर देश में सैनिक शासन का केन्द्र बन गया। बाद में पश्चाद्गामी ईदो अवधि के दौरान, ईदो 18 वीं सदी में 10 लाख की जनसंख्या के साथ दुनिया के सबसे बड़े नगरों में से एक बन गया।


मुख्य लेख: टोक्यो के विशेष वार्ड
विशेष वार्ड या तोकूबेत्सू-कू, टोक्यो के वे क्षेत्र हैं जो पहले औपचारिक रूप से टोक्यो नगर था। 1 जुलाई, 1943 को, टोक्यो नगर को टोक्यो प्रीफ़ेक्चर के साथ मिला दिया गया जो वर्तमान "महानगर प्रीफ़ेक्चर" बना। परिणामस्वरूप, जापान में अन्य नगर वार्डों से अलग, ये वार्ड किसी विशाल महानगर का भाग नहीं हैं। प्रत्येक वार्ड एक नगरपालिका है जिसका स्वयं का चयनित महापौर और विधानसभा होती है। टोक्यो के विशेष वार्ड हैं - शिबुया, शिनागावा, शिंजुकु, एडोगवा आदि। 

टोक्योविशेष वार्डटामा क्षेत्रद्वीप
1.279 करोड़86.53 लाख41.09 लाख28,000
तरुण कार्यशील सेवानिवृत 
14.61 लाख 85.46 लाख 23.32 लाख 
दोपहररात्री
1.4978 करोड़1.2416 करोड़
विदेशी निवासी
3,64,6534
2 1 जनवरी 2007 तक का।
4 1 जनवरी 2006 तक का।
अक्टूबर 2007 तक, आधिकारिक अंतरजनगणनीय अनुमानो के आधार पर टोक्यो में 1.279 करोड़ लोग निवास करते हैं, जिन्में से 86.53 लाख टोक्यो के 23 वार्डों में निवास करते हैं। दोपहर के समय, जनसंख्या में लगभग 25 लाख की वृद्धि हो जाती है क्योंकि कर्मिक और विद्यार्थी आसपास के क्षेत्रों से टोक्यो में आते हैं। यह स्थिति तीन केन्द्रीय वार्डों चियोदा, चूओ और मिनातो में और अधिक स्पष्ट होती है, जिनकी 2005 की राष्ट्रीय जनगणना के अनुसार सामूहिक जनसंख्या रात्री के समय 3,26,00 होती थी, पर दोपहर के समय 24 लाख तक पहुँच जाती थी।
समूचे प्रिफ़ेक्चर में 2007 में 1,27,90,000 निवासी थे, जिसमें दोपहर के समय 30 लाख की वृद्धि होती थी। टोक्यो की अब तक की सर्वाधिक जनसंख्या 1965 की जनगणना में थी, जब 23 वार्डों की आधिकारिक जनसंख्या 88,93,094 थी और 1995 की जनगणना में यह संख्या 80 लाख से नीचे चली गई। लेकिन उसके बाद से लोग भूमि के दाम गिरने के कारण नगर के भीतरी भाग में बसते रहे।
2005 तक, टोक्यो मे रहने वाले विदेशियों में सर्वाधिक जनसंख्या चीनीयों की है, फिर कोरियाई, फ़िलिपीनो, अमेरिकी, ब्रिटिश, ब्राज़ीलियाई और फ़्रांसीसी ।
1889 की जनगणना में, टोक्यो में 13,89,600 लोग दर्ज किए गए थे, जो उस समय जापान में सर्वाधिक थे।
टोक्यो, विश्व अर्थव्यवस्था का संचालन करने वाले तीन केन्द्रों में से एक है, अन्य दो हैं लंदन और न्यूयॉर्क। टोक्यो विश्व की सबसे बड़ी महानगरीय अर्थव्यवस्था भी है। प्राइसवॉटरहाउसकूपर्स द्वारा कराए गए एक सर्वेक्षण के अनुसार टोक्यो नगरीय क्षेत्र का कुल सकल घरेलू उत्पाद वर्ष 2008 में क्रय शक्ति के आधार पर 1,479 अरब अमेरिकी डॉलर था जो सूची में सर्वाधिक था। 2008 की स्थिति तक, ग्लोबल 500 में सूचीबद्ध समवायों में से 47 के मुख्यालय टोक्यो में स्थित हैं, जो दूसरे स्थान के नगर पैरिस से लगभग दोगुने हैं।
टोक्यो, विश्व का एक प्रमुख वित्तीय केन्द्र भी है, जहाँ पर विश्व के सबसे बड़े निवेश बैंको और बीमा समवायों के मुख्यालय स्थित हैं और यह नगर जापान के परिवहन, प्रकाशन और प्रसारण उद्योगों का एक प्रमुख केन्द्र भी है। द्वितीय विश्व युद्ध के पश्चात जापान की केन्द्रीयकृत वृद्धि के दौरान, बहुत से व्यवसाय-संघ अपने मुख्यालय ओसाका से टोक्यो ले गए ताकी सरकार तक उत्तमतर पहुँच हो सके। लेकिन टोक्यो में बढ़ती जनसंख्या और महँगे जीवन स्तर के कारण अब इस चलन में कमी आने लगी है।
इकॉनमिस्ट इण्टेलिजेन्स यूनिट द्वारा टोक्यो को विश्व के सबसे महँगे नगर के रूप में मूल्यांकित किया जो लगातार 14 वर्षों तक जारी रहा और 2006 में जाकर समाप्त हुआ। यह विश्लेषण निगमीय कार्यकारी जीवन शैली के लिए था, जिसमें असंलग्न घर और बहुत से वाहनों जैसे मदों को सम्मिलित किया गया था।
टोक्यो शेयर बाज़ार, जापान का सबसे बड़ा शेयर बाज़ार है और बाज़ारी पूँजीकरण के आधार पर विश्व में दूसरा सबसे बड़ा और शेयर बिक्री के आधार पर चौथा सबसे बड़ा। 1990 के अन्त में जापानी परिसंपत्ति मूल्य गुबार के समय इसकी विश्व स्टॉक बाज़ार निधि में 60% की भागीदारी थी।
टोक्यों, वृहदतर टोक्यों क्षेत्र का केन्द्र होने के कारण, जापान का सबसे बड़ा घरेलू और अन्तर्राष्ट्रीय रेल, वायु और भूतलीय परिवहन का केन्द्र- बिन्दू है। टोक्यो का सार्वजनिक परिवहन साफ-सुथरे और कुशल ट्रेनों और भूमिगत रेलों का विशाल तन्त्र है जो विभिन्न संचालकों द्वारा संचालित किया जाता है, जिसमें बसें, मोनोरेल और ट्रामें गौण और सहायक परिवहन की भूमिका में है। 
ओटा के भीतर, जो 23 विशेष वार्डों में से एक है, स्थित टोक्यों अंतर्राष्ट्रीय हवाई अड्डा घरेलू विमान सेवा प्रदान करता है, जबकि चीबा प्रेइफेक्चर में स्थित नरिता अंतर्राष्ट्रीय हवाई अड्डा, जापान आने वाले यात्रियों के लिए जापान का प्रवेशद्वार है।
रेलें, टोक्यो में परिवहन का प्रमुख साधन हैं और टोक्यो का रेल तन्त्र विश्व का सबसे विशाल महानगरीय रेल तन्त्र है और सतही मार्गों का भी इतना ही विशाल तन्त्र है। जेआर ईस्ट, टोक्यो के सबसे बड़े रेल तन्त्र का संचालन करता है, जिसमें यामानोते लूप लाइन भी सम्मिलित है जो डाउनटाउन टोक्यो के केन्द्र का चक्कर लगाती है। दो संगठन भूमिगत तन्त्र का संचालन करते हैं: निजी टोक्यो मेट्रो और सरकारी टोक्यों महानगर परिवहन ब्यूरो। महानगरीय सरकार और निजि वाहक बस मार्गों को संचालित करते है। स्थानीय, क्षेत्रीय और राष्ट्रीय सेवाएं विशाल रेलमार्ग स्टेशनों पर स्थित प्रमुख टर्मिनलों पर से उपलब्ध हैं।
एक्स्पेस-मार्ग राजधानी को वृहद्तर टोक्यो क्षेत्र के अन्य बिन्दुओं से जोड़ते हैं, जैसे कान्तो क्षेत्र और क्युशु और शिकोकू द्वीप।
अन्य परिवहन के साधन है टेक्सियां जो विशेष वार्डों और नगरो और कस्बों में सेवाएं प्रदान करती हैं। लम्बी दूरी की नौकाएं टोक्यो के द्वीपों पर सेवाएं प्रदान करती है और यात्रियों और कार्गो को घरेलू और विदेशी बन्दरगाहों तक लाती-ले जाती हैं।
टोक्यो में बहुत से विश्वविद्यालय, जूनियर कॉलेज और वोकेश्नल स्कूल हैं। जापान के बहुत से नामी विश्वविद्यालयों में से कई टोक्यो में स्थित हैं, जिनमें टोक्यो विश्वविद्यालय, हितोत्सूबाशी विश्वविद्यालय, टोक्यो प्रौद्योगिकी संस्थान, वासीदा विश्वविद्यालय और कीओ विश्वविद्यालय सम्मिलित हैं। सर्वाधिक बडे़ राष्ट्रीय विश्वविद्यालयों में से टोक्यों में निम्नलिखित स्थित है:
टोक्यो में विविध प्रकार के खेल खेले जाते हैं और यह दो पेशेवर बेसबॉल क्लबों का घर है, योमियूरी जायंट्स जो टोक्यो डोम में खेलते हैं और टोक्यो याकुल्ट स्वैलोज जो मेइजेई-जिंगू स्टेडियम में खेलते हैं। जापान सूमो संघ का मुख्यालय भी टोक्यो में र्योगोकू कोकूजिकन सूमो एरीना में स्थित है जहाँ पर तीन वार्षिक आधिकारिक सूमो प्रतियोगिताएँ आयोजित की जाती हैं । टोक्यो के फुटबॉल क्लब हैं एफ. सी. टोक्यो और टोक्यो वेर्डी 1969 और दोनों ही अजिनोमोतो स्टेडियम, चोफू में खेलते हैं।
टोक्यो ने 1964 ग्रीष्मकालीन ओलम्पिक की मेज़बानी की थी। नैश्नल स्टेडियम, जिसे ओलंपिक स्टेडियम, टोक्यो के नाम से भी जाना जाता है में बहुत सी अंतर्राष्ट्रीय खेल प्रतियोगिताओं का आयोजन किया जाता है। टोक्यो के बहुत से विश्व-स्तरीय खेल स्थलों में बहुत सी राष्ट्रीय और अंतर्राष्ट्रीय खेल प्रतियोगिताओं का आयोजन किया जाता है जैसे टेनिस, तैराकी, मैराथन, जूड़ो, कराटे, इत्यादि।

टोक्यो के पर्यटन स्थल निम्नलिखित हैं:
शाही महल जापान के राजा का आधिकारिक निवास है। इस महल में जापानी परंपराओं को देखा जा सकता है। महल में बहुत से सुरक्षा भवन और दरवाजें हैं। यहां की सबसे प्रसिद्ध जगहों में से कुछ हैं- ईस्ट गार्डन, प्लाजा और निजुबाशी पुल। यह महल सम्राट के जन्मदिन के दिन जनता के लिए खोला जाता है।
इस टावर का निर्माण 1958 में हुआ था। 333 मीटर ऊंचा यह टावर एफिल टावर से भी 13 मीटर ऊंचा है। यहां पर दो वेधशालाएं हैं जहाँ से टोक्यो का दृश्य देखा जा सकता है। साफ़ मौसम में यहां से माउंट फ़्यूजी भी दिखता है। मुख्य वेधशाला 150 मीटर ऊंची है और विशेष वेधशाला 250 मीटर ऊंची है। इस टावर के अंदर टोक्यो टावर मोम संग्रहालय, रहस्मय पैदल क्षेत्र और हस्तलाघव कला गलियारा भी है।
दंतकथाओं के अनुसार सैकड़ों वर्ष पहले हिरोकुमा बंधुओं के मछली पकड़ने के जाल में कैनन की प्रतिमा फंस गई। तब गांव के मुखिया ने वहां प्रतिमा की स्थापना की। इन तीन लोगों को समर्पित असाकुसा श्राइन की स्थापना 1649 में हुई थी। इसके बाद इस मंदिर का एक उपनाम संजा-समा पड़ा। यह टोक्यो का सबसे प्रमुख मंदिर है। मई के महीने में यहां संजा उत्सव भी मनाया जाता है।
यह मंदिर शिंतो वास्तुकला का उत्तम नमूना है। इसका निर्माण 1920 में यहां के शासक मीजी की स्मृति में किया गया था। 72 हैक्टेयर में फैले पेड़ों और मीजी जिंगू पार्क की जापानी वनस्पतियों से घिरा यह स्थान जापानी की सबसे सुन्दर और पवित्र जगहों में से एक है।
अमेयोको में जूतों से लेकर कपड़ों तक, हर प्रकार की उपभोक्ता वस्तु खरीदी जा सकती हैं। बालों पर लगाने वाली क्रीम हो या छतरी यहां सब कुछ मिलता है। यह बाजार उएनो स्टेशन के पास है इसलिए यहां आने वाले लोग इस बाजार में आना पसंद करते हैं। यदि आप जापान के कामकाजी लोगों को निकट से देखना चाहते हैं और अद्भुत चीजें कम दाम पर खरीदना चाहते हैं तो यह जगह बिल्कुल उपयुक्त है।
इस अनोखे नाम का कारण इस पुल पर रात को जलने वाली रंगबिरंगी रोशनी हैं। यह पुल मिनटोकु और ओडैबा को जोड़ता है। यहां पर आठ यातायात लेन और दो रेलमारग हैं। पैदल चलने वालों के लिए भी रास्ता है। यह पुल 1993 में चालू किया गया था। इस पुल की सुन्दरता को देखने का एक अन्य उपाय है मोनोरल, जो शिम्बाशी से चलती है। इसके अतिरिक्त हिनोक पीयर से असाकुसा के बीच क्रूज से यात्रा करके इसकी सुन्दरता को निहारा जा सकता है।
समय: सुबह 9 बजे से रात 9 बजे तक, अप्रैल से अक्टूबर: सुबह 10 बजे से शाम 6 बजे तक
महीने के तीसर सोमवार और राष्ट्रीय अवकाश के दिन बंद
इस मंदिर का मुख्य आकर्षण पत्थर की बनी 50 विशाल लालटेन हैं। इनमें से कई सामंती दासों द्वारा दान की गई थीं। यहां का मुख्य भवन जिसका निर्माण 1651 में हुआ था, सोने से बनी थी। इसे बनाने का श्रेय तीसर शोगुम इमीत्सु तोकुगावा को जाता है। यह मंदिर जापान की राष्ट्रीय संपदा का भाग है।
सूमो रसलिंग जापान का सबसे प्रसिद्ध खेल है। इस संग्रहालय में समारोह के दौरान पहले जाने वाले कपड़ों, सूमो वस्त्रों, रैफरी के पैडलों को प्रदर्शित किया गया है और प्रसिद्ध रसलरों के बार में बताया गया है। यह संग्रहालय नेशनल सूमो स्टेडियम के साथ बना है।
गिंजा जापान का और कदाचित एशिया का सबसे अच्छा और भव्य शॉपिंग एरिया है। दुनिया भर के प्रसिद्ध ब्रैण्ड स्टोर यहां मिल जाएंगे। मित्सुकोशी, मत्सुया और मत्सुजकाया डिपार्टमेंटल स्टोर यहां हैं, साथ ही यामहा म्यूजिक शॉप और सबसे मशहूर कॉस्मेटिक्स शीसेडो भी यहां हैं। गिंजा कार्यालय में काम करने वालों से लेकर विद्यार्थियों तक को पसंद आता है। यहां पर मदिरा, पानी और खाना खाने की कई जगहें मिल जाएंगी। इनमें साधारण और महंगी दोनों तरह के स्थान सम्मिलित हैं।
यह संग्रहालय पर्यटकों के बीच बहुत की प्रसिद्ध है क्योंकि यहां सुदूर पूर्व में पश्चिमी कला का आधुनिकतम संग्रह है। इस संग्रह के पीछे का इतिहास बहुत रोचक है। सैन फ़्रांसिस्को शांति समक्षौते में कहा गया कि कोजिरो मत्सुकाता संग्रह जो द्वितीय विश्वयुद्ध के समय फ़्रांस के पास चला गया था, अब फ्रांस की संपत्ति होगा। बाद में फ्रांस सरकार ने यह संग्रह जापान को वापस कर दिया। यह संग्रहालय 1959 में खुला था।
कुल मिलाकर देखें तो यह शहर आधुनिकता और परंपराओ का एक अनुपम उदाहरण है। अत्याधुनिक महानगर होते हुए भी इसने अपनी परंपराओं को छोड़ा नहीं है। यहां आपको जापान की उन्नति दिखाई देगी, तो साथ ही इसकी संस्कृति भी।
टोक्यो के ग्यारह भगिनी नगर हैं:
इसके अतिरिक्त, टोक्यो का लंदन, यूनाइटेड किंगडम के साथ एक "भागीदारी" समझौता भी है।
