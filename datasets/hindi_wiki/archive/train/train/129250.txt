रुद्रपुर नगर रेलवे स्टेशन उत्तराखण्ड के उधम सिंह नगर जनपद में एक छोटा सा रेलवे स्टेशन है। इसका कोड RUPC है। स्टेशन में 2 प्लेटफार्म हैं, और कई सुविधाओं,जैसे स्वच्छ जल, आश्रय और स्वच्छता का अभाव है।
रुद्रपुर में रेल सेवा की शुरुआत 1886 में हुई, जब रोहिलखंड और कुमाऊं रेलवे द्वारा बरेली-काठगोदाम लाइन पर स्थित लालकुआँ को रामपुर से जोड़ने वाली एक शाखा लाइन का निर्माण किया गया। यह रेलवे स्टेशन रामपुर-लालकुआँ ब्रॉड गेज रेलवे लाइन पर स्थित है और यह भारतीय रेलवे के उत्तर पूर्वी रेलवे क्षेत्र के इज्जतनगर रेलवे मण्डल के अंतर्गत आता है।
