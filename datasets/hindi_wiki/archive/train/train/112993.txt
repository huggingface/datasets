ओन्गी भाषा-परिवार, जिसे दक्षिण अण्डमानी भाषा-परिवार भी कहते हैं एक छोटा-सा भाषा-परिवार है जिसकी सिर्फ़ दो सदस्य भाषाएँ हैं: ओन्गी भाषा और जारवा भाषा। यह दोनों अण्डमान द्वीपसमूह के दक्षिणी हिस्से में बोली जाती हैं और बहुत ही कम मातृभाषियों की वजह से संकटग्रस्त मानी जाती हैं। 1997 में ओन्गी भाषा के केवल 96 और जारवा भाषा के केवल 200 वक्ता जीवित थे। इस भाषा-परिवार की जंगिल नामक एक तीसरी सदस्य भाषा भी थी लेकिन वह 1895 और 1920 के बीच में विलुप्त हो गई थी।
