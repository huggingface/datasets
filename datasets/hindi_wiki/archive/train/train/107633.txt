सैंटियागो या सैंतियागो, दक्षिण अमेरिका के चिली देश की राजधानी है। यह देश के केन्द्रीय घाटी में समुद्र तल से लगभग 520 मी की उंचाई पर स्थित है। लगभग दो दशकों की निर्बाध आर्थिक प्रगति ने लातिनी अमरीका में सैंटियागो को सबसे आधुनिक शहरों में शुमार कर दिया है और आज यहां दर्जनों शॉपिंग मॉल एवं सैकड़ों उंची इमारते हैं।
सैंटियागो की स्थापना एक स्पैनिश नागरिक पेद्रो दे वाल्दिविया द्वारा 21 फरवरी, 1541 में की गयी थी। स्थापना समारोह ह्यूलेन हॉल में की गयी थी जिसे बाद में सेरो सांता लूसिया नाम दिया गया। श्री वाल्दिविया ने इस जगह का चुनाव इस जगह की अच्छी जलवायु एवं परिवहन के लिए आसानी से उपलब्ध मापोचो नदी की वजह से की थी। 1 सितंबर 1541 को अराको युद्ध में यह शहर पूरी तरह तहस नहस हो गयी थी। 
प्रारम्भिक भवनों का नि‍र्माण स्थानीय लोगों, जिन्हे पिकंच इंडियन भी कहा जाता था, की मदद से किया गया। शहर के दक्षिणी किनारे पर स्थित मापोचो नदी को बाद में सुखाया गया और जनता के आवागमन तथा अन्य सुविधाओं के लिये खोल दिया गया। सुखाये गए स्थान को आलामेदा कहा जाता था। वैसे इसे अब Avenida Alameda Libertador Bernardo O'Higgins कहा जाता है। 1810-1818 में शहर के दक्षिणी-पश्चिमी छोर में चले चिली के स्वतन्त्रता संग्राम में यह शहर आंशिक रूप से क्षतिग्रस्त हो गया था। 1818 में इस सैंटियागो शहर को देश की राजधानी बनाया गया।
