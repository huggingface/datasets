सुलज्जा फिरोदिया मोटवानी एक भारतीय महिला उद्यमी है। वर्तमान में वे काइनेटिक मोटर कंपनी लिमिटेड और काइनेटिक इंजीनियरिंग लिमिटेड के संयुक्त प्रबंध निदेशक हैं। वे काइनेटिक की रणनीति, बिक्री, विपणन और वित्त गतिविधियों से जुड़ी हुई हैं। 
सुलज्जा का जन्म 26 अगस्त 1970 को पुणे में हुआ था। उनकी प्रारंभिक शिक्षा पुणे में ही हुई। यहीं के पुणे विश्वविद्यालय से उन्होने 1990 में वाणिज्य विषय के साथ स्नातक की परीक्षा उत्तीर्ण की। तत्पश्चात वे आगे की पढ़ाई के लिए संयुक्त राज्य अमेरिका चली गई और पिट्सबर्ग में प्रतिष्ठित कारनेगी मेलॉन विश्वविद्यालय से एमबीए की डिग्री ली। विद्यालीय जीवन में उन्होने हमेशा अच्छे रैंक प्राप्त किए।
सुलज्जा अपने स्वास्थ्य के बारे में बहुत जागरूक रहती है। वे हमेशा की तरह, विशेष रूप से बैडमिंटन खेल में दिलचस्पी रखती है। उन्होने राष्ट्रीय स्तर पर बैडमिंटन की प्रतियोगिताओं में भाग लिया है। वे भी स्कीइंग और स्कूबा डाइविंग जैसे साहसिक खेल को संचालित करने की शौकीन है। उनकी शादी मनीष मोटवानी से हुई, जिससे उन्हे एक पुत्र है। 
सुलज्जा ने काइनेटिक कंपनी में शामिल होने से पूर्व कैलिफोर्निया स्थित एक प्रसिद्ध निवेश विश्लेषिकी कंपनी बर्रा इन्टरनेशनल में चार वर्षों तक अपनी सेवाएँ दी। इस दौरान उन्होने भारत में कंपनी के परिचालन को स्थापित करने में एक सक्रिय भागीदार की भूमिका निभाई। 4 मई 2006 को वे काइनेटिक मोटर कंपनी लिमिटेड के संयुक्त प्रबंध निदेशक बनाई गयी। वे काइनेटिक की रणनीति, बिक्री, विपणन और वित्त गतिविधियों से सीधे जुड़ी हुई हैं।
इंडिया टुडे पत्रिका ने उनकी व्यायसायिक गतिविधियों के दृष्टिगत उन्हे भारत की शीर्ष पच्चीस उद्यमियों में शामिल कराते हुये उन्हें "फेस ऑफ मिलेनियम" से अलंकृत किया है। उन्हें वर्ष 2002-2003 में विपणन और प्रबंधन संस्थान वेस्टोवेड के द्वारा महिला सीईओ के रूप में उत्कृष्ट प्रदर्शन हेतु 'यंग एचीवर्स अवार्ड फॉर बिजनेस' से सम्मानित किया जा चुका है। इसी वर्ष उन्हें 'बिजनेस टुडे' से युवा सुपर अचीवर अवार्ड भी प्राप्त हुआ।

