गणित में जब किसी संख्या को शून्य से भाग करते हैं तो इसे शून्य से भाजन कहते हैं। इस भाजन में भाजक शून्य होता है। ऐसे भाजन को a/0 लिखा जा सकता है जहाँ a भाज्य ) है। सामान्य अंकगणित में यह व्यंजक अर्थहीन है क्योंकि कोई ऐसी संख्या नहीं है जिसको 0 से गुणा करने पर a मिलता है । अतः शून्य से भाजन अपरिभाषित है। चूँकि किसी भी संख्या में शून्य का गुणा करने पर परिणाम शून्य ही आता है, इस कारण 0/0 का भी कोई निश्चित मान नहीं है।
ब्रह्मगुप्त द्वारा रचित ब्राह्मस्फुटसिद्धान्त वह सबसे प्राचीन ग्रन्थ है जिसमें शून्य तथा शून्य से सम्बन्धित संक्रियाएं वर्णित हैं। ब्रह्मगुप्त ने 0/0 = 0 बताया है किन्तु a/0 के बारे में कुछ नहीं कहा है।
