कार्टोसैट 2बी सूर्य तुल्यकाली कक्षा में भारत द्वारा छोडा गया एक पृथ्वी अवलोकन उपग्रह है और यह कार्टोसैट उपग्रहों की श्रृंखला का चौथा उपग्रह है। भारतीय अंतरिक्ष अनुसंधान संगठन द्वारा भारतीय रिमोट सेंसिंग उपग्रह श्रृंखला के अंतर्गत निर्मित 17वां उपग्रह है। इस उपग्रह को 116 किलो अल्जीरियन उपग्रह, कनाडा और स्विट्जरलैंड से एक-एक नैनो उपग्रह और एक स्टूसैट पिको सैटेलाइट के साथ 12 जुलाई 2010 को श्रीहरिकोटा में सतीश धवन अंतरिक्ष केंद्र के प्रथम लांच पैड से ध्रुवीय उपग्रह लॉन्च व्हीकल रॉकेट द्वारा लॉन्च किया गया था।
उपग्रह विद्युतचुंबकीय स्पेक्ट्रम के दृश्य क्षेत्र में काले और सफेद चित्र लेने में सक्षम एक पैनक्रोमेटिक कैमरा लेकर गया है। अत्यधिक चंचल कार्टोसैट-2बी को 26 डिग्री तक घुमाया जा सकता है।
यह सतीश धवन अंतरिक्ष केंद्र के प्रथम पैड से 12 जुलाई 2010 को 03:52 यु.टी.सी पर लॉन्च किया गया था। इसे अन्य विदेशी उपग्रहो के साथ लॉन्च किया गया था।
लॉन्च के बाद उपग्रह ने अपनी पहली तस्वीर उत्तर प्रदेश के इलाहाबाद की भेजी। 
