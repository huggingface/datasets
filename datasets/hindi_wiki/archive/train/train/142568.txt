इम्पीरियल इकाईयाँ ब्रिटेन में आरम्भ हुई एक मापन प्रणाली है जो समय के साथ-साथ उन सभी देशों में फैल गई थी जहाँ ब्रिटिश साम्राज्य का विस्तार था। इसकी इकाईयों में फ़ुट, मील, पाउंड और एकड़ शामिल हैं। इन्हें प्रयोग करने वाले अधिकांश देश इस प्रणाली को औपचारिक रूप से छोड़कर मीटरी पद्धति अपना चुके हैं, लेकिन अनौपचारिक रूप से इसकी इकाईयों का प्रयोग अभी भी जारी है। मसलन भारत का सरकारी लम्बाई नापने का माप मीटर व सेंटीमीटर है लेकिन लोकसंस्कृति में अभी भी लोगों का कद फ़ुटों व इन्चों में बताया जाता है।
