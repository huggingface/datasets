मिर्च कैप्सिकम वंश के एक पादप का फल है, तथा यह सोलेनेसी कुल का एक सदस्य है। वनस्पति विज्ञान में इस पौधे को एक बेरी की झाड़ी समझा जाता है। स्वाद, तीखापन और गूदे की मात्रा, के अनुसार इनका उपयोग एक सब्जी या एक मसाले के रूप में किया जाता है। मिर्च प्राप्त करने के लिए इसकी खेती की जाती है।
मिर्च का जन्म स्थान दक्षिण अमेरिका है जहाँ से यह पूरे विश्व में फैली। अब इनकी विभिन्न किस्में पूरे विश्व में उगायी जा रही हैं। मिर्च का प्रयोग एक औषधि के रूप में भी होता है।
मिर्ची का तीखापन केप्सेसिन के कारण होता है।

