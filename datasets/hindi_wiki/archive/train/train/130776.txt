लॉरेन गॉटलिब एक अमेरिकी नृत्यांगना और अभिनेत्री हैं। यह एक अमेरिकी कार्यक्रम सो यू थिंक यू केन डांस में भाग लेने के कारण जानी जाती हैं। इसी के बाद यह भारतीय बॉलीवुड फिल्म एबीसीडी में भी एक मुख्य किरदार के रूप में अभिनय किया। यह इनकी पहली फिल्म थी। इसके बाद यह भारत के एक नृत्य कार्यक्रम झलक दिखला जा में भी पुनीत पाठक के साथ भी नजर आईं।
इन्होंने 2004 में टाइस डिओरिओ से नृत्य की शिक्षा लेकर एक अमरीकी कार्यक्रम सो यू थिंक यू केन डांस में भाग लिया।
कार्यक्रम के दौरान लौरेन ने रिहाना, मारिया केरे, ब्रिटनी स्पियर्स, शकीरा, सीन किंग्स्टन, केरी अंडरवुड, विललो स्मिथ, और एनरिकुए ल्ग्लेसियस के साथ काम किया। नृत्य के कार्य के साथ-साथ डिसासटर मूवी और हेनाह मोंटेना आदि फिल्मों में भी कार्य किया।
यह झलक दिखला जा के संस्करण 6 में उच्च अंकों के साथ दूसरे स्थान पर रहीं। साथ ही यह झलक दिखला जा के 7वें संस्करण में भी नजर आईं। इन्होंने झलक दिखला जा के 7वें संस्करण में सलमान यूसुफ खान के साथ भाग लिया।
लॉरेन ने पहली बार घोस्ट व्हिसपरर में अभिनय किया इसके बाद वह अतिथि के रूप में मेक इट आर ब्रेक इट और सीएसआई: क्राइम सीन इन्वैस्टिगेशन में और इसके बाद अलविन एण्ड दी चिपमुंक्स: चिपव्रेक्केड में कार्य किया। इसके बाद 2013 में रेमो डीसूजा के साथ एबीसीडी नामक एक भारतीय बॉलीवुड फिल्म में कार्य किया। फिल्म में अभिनय करने के लिए वह भारत में मार्च 2013 में आयीं और 3 महीने तक हिन्दी सीखी। इन्होंने मुंबई की एक लड़की रिया की भूमिका में इस फिल्म में पात्र निभाया। इसी के साथ वह डांस इंडिया डांस में भी गई थीं।
