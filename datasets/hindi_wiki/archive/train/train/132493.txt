मोही का युद्ध या सायो नदी का युद्ध मंगोल साम्राज्य और हंगरी राज्य के बीच 11 अप्रैल 1241 को लड़ा गया एक युद्ध था जो यूरोप पर मंगोल हमले का एक चरण था। यह पूर्वोत्तर हंगरी में सायो नदी के दक्षिणपश्चिम में स्थित मोही शहर के पास लड़ा गया। इस युद्ध में मंगोलों की पूर्ण विजय हुई और उन्होंने हंगरी को ध्वस्त कर दिया। हंगरी के लगभग आधे बस्ती-गाँव नष्ट कर दिए गए और हंगेरियाई लोगों की 15-20% आबादी इसके पश्चात मारी गई।
