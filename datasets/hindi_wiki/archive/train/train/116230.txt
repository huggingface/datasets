बजरंगी भाईजान भारतीय बॉलीवुड नाट्य फ़िल्म है जिसका निर्देशन कबीर खान ने व निर्माण सलमान खान और रॉकलिन वेंकटेश ने किया है। इसमें सलमान खान, करीना कपूर खान व नवाज़ुद्दीन सिद्दीकी मुख्य पत्रों के रूप में हैं। यह फ़िल्म 17 जुलाई 2015 को सिनेमाघरों में प्रदर्शित हुई।
यह कहानी पवन कुमार चतुर्वेदी की है, जिसे एक दिन एक छोटी बच्ची मिलती है। वह उसे उसके परिवार के पास पहुंचाने की कोशिश करता है। लेकिन उसे पता लगता है कि वह पाकिस्तान में रहती है। वह उसे लेकर उसके परिवार के पास पहुँचाने निकल पड़ता है।
इस फ़िल्म का निर्माण 3 नवंबर 2014 को नई दिल्ली में शुरू हुआ। दूसरे हिस्से का निर्माण एनडी स्टूडियोज़, कर्जत में हुआ। तीसरा हिस्सा मांडवा, राजस्थान में बना। 7 जनवरी 2015 में करीना को एक बच्चे के साथ मांडवा के किले के ऊपर क्रिकेट खेलते हुए देखा गया।10 जनवरी 2015 को सलमान ने राजस्थान के झुंझुनू जिले में स्कूली बच्चों के साथ शूट किया।
फ़िल्म का संगीत प्रीतम के द्वारा बनाया गया है। इसका पहला गाना "सेल्फ़ी ले ले रे" 3 जून 2015 को रिलीज़ किया गया,जिसे विशाल डेडलानी, नक़श अज़ीज़ और प्रीतम द्वारा गाया गया है।
इस फ़िल्म का टीज़र 28 मई 2015 को स्टार टीवी पर रिलीज़ किया गया। सलमान खान की फर्स्ट लुक 26 मई 2015 को शाहरुख़ खान द्वारा सोशल नेटवर्किंग साईट ट्विटर पर दिखाई गयी।
