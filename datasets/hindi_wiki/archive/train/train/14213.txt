मंगल 2022 ऑर्बिटर एक प्रस्तावित नासा का मंगल संचार उपग्रह है जिसमे उच्च-रिज़ॉल्यूशन इमेजिंग पेलोड और दो सौर-इलेक्ट्रिक आयन थ्रस्टर शामिल हैं।
ऑर्बिटर को सितंबर 2022 में लॉन्च किए जाने की उम्मीद है यह उपग्रह लैंडर्स को ग्राउंड कंट्रोलर्स से जोड़ने में काम आयेगा। क्योकि मंगल रिकोन्सेंस ऑर्बिटर और मार्स ओडिसी 2020 तक काम करना बन्द कर सकते है।
अध्ययन के तहत मुख्य विशेषताएं सौर विद्युत आयन ड्राइव इंजन, बेहतर सौर सरणियों, और पृथ्वी और मंगल के बीच ब्रॉडबैंड लेजर संचार शामिल हैं।
ऑर्बिटर की अवधारणा 2005 में रद्द हुए मार्स टेलिकम्युनिकेशन ऑर्बिटर की तरह है। भविष्य के राउंड ट्रिप नमूना वापसी मिशन और मंगल ग्रह पर मानव अभियान के लिए ऑर्बिटर एक प्रौद्योगिकी पूर्ववर्ती हो सकता है। रॉबर्ट लॉक 2022 ऑर्बिटर के लिए अवधारणा अध्ययन का नेतृत्व कर रहे हैं।
नासा में चिंता यह है कि वर्तमान में इस्तेमाल किए जाने वाले रिले सैटेलाइट मर्सड ओडिसी और मंगल रिकानेंस ऑर्बिटर कार्य करना बंद कर सकते हैं, जिसके परिणामस्वरूप मावेन विज्ञान ऑर्बिटर को बैकअप दूरसंचार रिले के रूप में उपयोग करने पड सकता है। हालांकि, मावेन ऑर्बिटर की कक्षा अत्यधिक अण्डाकार है जिससे इसे रिले सैटेलाइट के रूप में काम में लेना बहुत मुश्किल है इसलिए नासा को इस सैटेलाइट की जरुरत पड रही है।
अध्ययन के तहत एक अन्य सुझाव नमूना कैद और वापसी क्षमता का भी दिया गया है। जिसमे मंगल 2020 रोवर द्वारा कैश किए गए नमूनों को मंगल ग्रह की कक्षा में भविष्य के एक मंगल वाहन द्वारा पहुचाया जायेगा। और वहां से ऑर्बिटर नमूने को पृथ्वी पर भेज देगा।
प्रस्तावित ऑर्बिटर में दो सौर विद्युत आयन थ्रस्टर होंगे। एक इंजन सक्रिय होगा जबकि दूसरा बैकअप के लिए होगा। आयन थ्रस्टर इंजनों को विद्युत शक्ति उन्नत सौर सरणियों द्वारा प्रदान की जाएगी जो कि 20 किलोबॉट उत्पन्न करेंगी।
आयन इंजन भविष्य के मिशन जो दीर्घकालिक होंगे उन्हे महत्वपूर्ण कक्षीय लचीलापन देगा। आयन इंजन रिले संपर्कों को अनुकूलित करने के लिए कई अक्षांशों और ऊंचाई तक पहुंच की अनुमति देते है। क्योकि उन्हे कभी भी फायर किया जा सकता है।
