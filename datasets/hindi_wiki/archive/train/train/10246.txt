केअर्न मानवों द्वारा बनाए गए पत्थरों के ढेर को बोलते हैं। यह स्कॉटलैंड की गैलिक भाषा का शब्द है जो अब इतिहासकार अन्य भाषाओं में भी ऐसे ढेरो के लिए प्रयोग करते हैं। केअर्न विश्वभर में पहाड़ों पर, नदियों-झीलों के किनारों पर और चट्टानों जैसे स्थानों पर मिलते हैं। इनका ध्येय अक्सर स्मारक, मार्गदर्शक, खगोलशास्त्र-सम्बन्धी निर्माण या स्थान-चिह्न बनाना होता है। केअर्न ढीले-ढाले छोटे ढेरों से लेकर कृत्रिम टीलों तक के रूप में हो सकते हैं। कुछ महापाषाणों से बने केअर्न काफ़ी बड़े भी होते हैं और कुछ पर रंग, पलस्तर या मिट्टी से सजावट भी करी हुई होती है।
