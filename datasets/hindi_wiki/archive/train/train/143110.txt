बनारस में काशी विश्‍वनाथ मंदिर से कुछ ही दूरी पर माता अन्‍नपूर्णा का मंदिर है। इन्‍हें तीनों लोकों की माता माना जाता है। कहा जाता है कि इन्‍होंने स्‍वयं भगवान शिव को खाना खिलाया था। इस मंदिर की दीवाल पर चित्र बने हुए हैं। एक चित्र में देवी कलछी पकड़ी हुई हैं। अन्नपूर्णा मंदिर के प्रांगण में कुछ एक मूर्तियाँ स्थापित है,जिनमें माँ काली,शंकर पार्वती,और नरसिंह भगवान का मंदिर है। अन्नकूट महोत्सव पर माँ अन्नपूर्णा का स्वर्ण प्रतिमा सार्वजनिक रूप से एक दिन के लिऐ दर्शनार्थ निकाला जाता है भक्त इस अद्भुत छटा के दर्शन कर सकतें हैं। अन्नपूर्णा मंदिर में आदि शंकराचार्य ने अन्नपूर्णा स्त्रोत् की रचना कर ज्ञान वैराग्य प्राप्ति की कामना की थी। यथा।. अन्नपूर्णे सदापूर्णे शंकरप्राण बल्लभे,ज्ञान वैराग्य सिद्धर्थं भिक्षां देहि च पार्वती।ऐक किंवदंती के अनुसार उज्जैनी नरेश महाराजा विक्रमादित्य ने काशी में बारह वर्षों तक माँ की घोर आराधना के बाद माँ प्रसंन होकर चरण स्वरूप में माँ अन्नपूर्णा ऐवं मुख स्वरूप में माँ हरसिद्धी में भक्तों पर कृपा करने का बचन दिया था ।
