निर्देशांक: 29°51′15″N 77°53′17″E / 29.8543°N 77.8880°E / 29.8543; 77.8880
रुड़की, भारत के उत्तराखण्ड राज्य में स्थित एक नगर और नगरपालिका परिषद है। इसे रुड़की छावनी के नाम से भी जाना जाता है और यह देश की सबसे पुरानी छावनियों में से एक है और 1853 से बंगाल अभियांत्रिकी समूह का मुख्यालय है।
यह नगर गंग नहर के तट पर राष्ट्रीय राजमार्ग 58 पर देहरादून और दिल्ली के मध्य स्थित है।
रूड़की का नाम रुरी/ रूड़ी से पड़ा, जो बड़गूजर राजपूत सरदार की पत्नी थी और पहले इसे 'रुरी की' भी लिखा जाता था। स्थानीय भाषी ग्रामवासियों का मानना है की इसे इसका नाम "रोरोन की" अर्थात रोर का निवास से मिला।
18वीं सदीं में रूड़की सोलानी नदी के पश्चिमी तट पर बसा गांव था। तात्कालिक सहारनपुर जिले के पंवार गुर्जरों की लंढौरा रियासत के अंर्तगत आता था। यह क्षेत्र गूजरों द्वारा शासित होने के कारण 1857 ई0 तक " गुजरात" कहलाता रहा, 1857 की क्रांति में गुर्जरो व रांघड़ो द्वारा किए गए भयंकर विद्रोहो व उपद्रवो के कारण अंग्रेजों ने 1857 की क्रांति के दमन के बाद गुर्जरों के प्रभाव को कम करने के लिए तमाम सरकारी दस्तावेजों व अभिलेखो में " सहारनपुर- गुर्जरात्र" नाम पर प्रतिबंध लगा दिया गया और सिर्फ ' सहारनपुर' नाम दर्ज करने के आदेश जारी कर दिए गए। 
यह 1813 ई0 में लंढौरा राज्य के राजा रामदयाल सिंह पंवार की मृत्यु के बाद ब्रिटिश ईस्ट इंडिया कंपनी के अधीन आ गया।
अंग्रेजों ने गुर्जरो की गंगा- यमुना के दोआब में लगातार बढ़ती जा रही ताकत को कमजोर करने व साथ ही रूहेलाओं को अपने नियंत्रण में लाने के उद्देश्य से रूड़की गांव में छावनी की स्थापना की। जिसका उपयोग 1824 ई0 में लंढौरा रियासत के ताल्लुका व गुर्जर किले कुंजा बहादुरपुर के राजा विजय सिंह पंवार के नेतृत्व में लड़े गए पहले स्वतंत्रता संग्राम व 1857 ई0 में सहारनपुर के गुर्जरों व रांघडों द्वारा किये गए भयंकर विद्रोहो को कुचलने के लिए किया गया।
अप्रैल 1842 में अंग्रेज अधिकारी सर प्रोबे कोटले के नेतृत्व में गंगनहर निर्माण हेतू खुदाई प्रारंभ की गई, तथा गंगनहर के निर्माण कार्य व रखरखाव के लिए 1843 में नहर के किनारे canal workshop व Iron foundry की स्थापना की गई।
गंगनहर निर्माण में लगे अभियंताओ व श्रमिको को प्रशिक्षण देनें के उद्देश्य से 1845 ई0 में ' सिविल इंजीनियरिंग स्कूल ' स्थापना की गई जिसका नाम 1847 ई0 में " थॉमसन कालेज ऑफ सिविल इंजीनियरिंग, रूड़की" कर दिया गया और यह दुनिया में स्थापित होने वाला पूरे एशिया महाद्वीप व भारत का पहला इंजीनियरिंग कालेज बन गया, 1947 ई. में इसकी सेवाओं व महत्ता को देखते हुए इसे विश्वविद्यालय का दर्जा दे दिया गया तथा इसका नाम बदलकर " रूड़की विश्वविद्यालय" ' University of Røorkee' कर दिया गया| 21 सितंबर वर्ष 2001 में संसद में कानून पारित कर भारत सरकार ने इसे देश के 07वें भारतीय प्रौद्योगिकी संस्थान के रूप में मान्यता दी।रूड़की नहर की खुदाई के लिए सर्वप्रथम 22 दिसंबर 1851ई. में भाप के इंजन से चलने वाली देश की पहली रेलगाड़ी रूड़की व पिरान कलियर के बीच ट्रैक बिछाकर चलाई गई थी।
रूड़की गंगनहर का निर्माण कार्य 1854 में पूर्ण हुआ तथा इसे 08 अप्रैल 1854 को चालू कर दिया गया जिससे लगभग 5000 गांवो की लगभग 767000 एकड़ भूमि की सिंचाई की जाती है तथा उत्तराखंड राज्य के जनपद हरिद्वार के पथरी व मौह्म्मदपुर गांवो मे इस पर जल-विद्युत गृह बनाकर बिजली उत्पादन भी किया जा रहा है।
रुड़की 29°52′N 77°53′E / 29.87°N 77.88°E / 29.87; 77.88. के अंक्षाशों पर स्थित है। इसकी समुद्रतल से ऊँचाई 268.9 मीटर है। यह राष्ट्रीय राजधानी दिल्ली से 172 किमी उत्तर में गंगा और यमुना नदियों के मध्य, हिमालय की तलहटी में स्थित है। 9 नवंबर, 2000 को उत्तराखण्ड राज्य बनने से पूर्व यह उत्तर प्रदेश का एक भाग था।
रूड़की भौगोलिक रूप से किसी भी बड़े जलाशय से दूर होने और हिमालय के निकट होने के कारण रुड़की का मौसम बहुत चरमी और अस्थिर है। ग्रीष्म ऋतु मार्च के अतिकाल से आरम्भ होती है जो जुलाई तक रहती है और औसत तापमान 280 से. रहता है। मॉनसून का मौसम जुलाई से आरम्भ होकर अक्टूबर तक रहता है और मॉनसून के बादलों की हिमालय द्वारा रिकावट के कारण प्रचण्ड वर्षा होती है। मॉनसून के बाद का मौसम अक्टूबर से आरम्भ होता है और नवंबर के अंत तक जारी रहता है, जब औसत तापमान 210 से. से 150 से. तक तहता है। शीत ऋतु दिसम्बर में आरम्भ होती है, जब न्यूनतम तापमान जमाव बिन्दू तक पहुँच जाता है जिसका कारण है हिमालय से आने वाली अवरोहण पवनें। कुल वार्षिक वर्षा 102 इंच तक होती है।
रूड़की, उत्तर रेलवे क्षेत्र के अधीन आता है और देश के प्रमुख नगरों से रेलमार्ग द्वारा जुड़ा हुआ है।
निकटतम हवाई अड्डा जॉलीग्रांट है जो देहरादून में है, लेकिन दिल्ली स्थित इंदिरा गाँधी अन्तर्राष्ट्रीय अड्डे को वरीयता दी जाती है।
रुड़की के निकट प्रमुख बड़े नगर हैं देहरादून, हरिद्वार, ऋषिकेश, सहारनपुर, मुज़फ्फरनगर, मेरठ, अंबाला और चण्डीगढ़ हैं। राष्ट्रीय राजमार्ग 58  और एनएच73 रुड़की से होकर जाते हैं।
2001 की जनगणना के आधार पर, रुड़की की जनसंख्या 2,52,784 है जिसमें से पुरुष 53% और महिलाएँ 47% हैं। रुड़की की औसत साक्षरता सर 82% है, जो राष्ट्रीय औसत 64% से अधिक है: पुरुष साक्षरता 87% और महिला साक्षरता 81% है। 11% जनसंख्या 6 वर्ष से कम आयुवर्ग की है। इस नगर में हिन्दू 61%, मुसलमान 28%, सिख/पंजाबी 8%, जैन 2.7% और ईसाई 0.3% हैं। 
कुल 2,52,784 की जनसंख्या के साथ, यह उत्तराखण्ड में हरिद्वार और हल्द्वानी के बाद तीसरी सबसे बड़ी नगरपालिका परिषद है।
प्रमुख भाषाएँ हैं हिन्दी, पंजाबी और उर्दू।
देश का सबसे पुराना प्रौद्योगिकी संस्थान भी रुडकी मे स्थित है जिसे आईआईटी रुडकी के नाम से जाना जाता है।

