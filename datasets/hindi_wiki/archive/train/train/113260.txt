जुम्हूरियत् अनिती या गणतंत्रता स्मारक, तुर्की गणराज्य के निर्माता कमाल पाशा के द्वारा बनबाया गया एक स्मारक है। यह स्मारक इस्ताम्बुल के तकसीम स्क्वायर पर स्थित है। यह ऐतिहासिक स्मारक उन बहादुर सेनानियों की जीवन्त स्मृति को अक्षुण्ण रखने के लिये बनबाया गया था जिन्होंने तुर्की में जनतान्त्रिक गणराज्य स्थापित करने में योगदान दिया था। इस खूबसूरत स्मारक में रंगीन संगमरमर के ढाँचे पर कांस्य की मूर्तियाँ स्थापित की गयी हैं। इतिहासकारों के अनुसार कमाल पाशा के नेतृत्व में तुर्की गणराज्य सन् 1923 में स्थापित हुआ था। आम जनता से आर्थिक सहयोग लेकर लगभग ढाई साल में बनकर तैयार हुए इस स्मारक को आम जनता के दर्शनार्थ 9 अगस्त 1928 को सार्वजनिक रूप से खोल दिया गया। 
तुर्कीयाई गणराज्य की गणतंत्रता की शान में बने इस स्मारक को तुर्कीयाई भाषा में जुम्हूरियेत अनिती कहा जाता है। तुर्कियाई में जुम्हूरियेत का अर्थ होता है गणतंत्रता या गणयाज्य, यह अरबी भाषा से निर्यित शब्द है, एवं अनिती का मतलब होता है स्मृती या स्मारक। यहां यह जानना ज़रूरी है की तुर्कीयाई शब्द "Cumhuriyet", जिसे आम तौर पर अंग्रेज़ी] में "क़ुम्हूरियेट" कह कर उच्चारित किया जाएगा, का तुर्कीयाई उच्चारण "जुम्हूरियेत" या "जुम्हूरियत" होता है। हालांकी तुर्कीयाई को अंग्रेज़ी एवं आन्य पश्चिमी युरोपीय भाषाओं की तरह ही रोमन लिपि में ही लिखी जाती है, परंतू अक्षरों का उच्चारण यहां कई जगहों पर अंग्रेज़ी से अलग होती है। अतः इसे जम्हूरियत अनिती कहा जाता है, अर्थात:"गणतंत्रता स्मारक"
कमाल अतातुर्क, जिसे इतिहास में मुस्तफा कमाल पाशा के नाम से भी जाना जाता है, के आदेश से तुर्की के इस्ताम्बुल शहर में तकसीम स्क्वायर नामक स्थान पर इसका निर्माण शुरू किया गया था। आम जनता के सामूहिक आर्थिक सहयोग से लगभग ढाई साल में बनकर तैयार हुए इस स्मारक का उद्घाटन 8 अगस्त 1928 को डॉ॰ हक्की सिनासी पाशा ने किया था। इसका डिजाइन इटली के विख्यात मूर्तिकार पीट्रो कैनोनिका ने तैयार किया था।
11 मीटर ऊँचे इस राष्ट्रीय स्मारक में तुर्की गणराज्य के संस्थापक कमाल पाशा सहित उन सभी सेनानायकों की आदमकद कांस्य मूर्तियाँ लगायी गयी हैं जिन्होंने तुर्की को एक वास्तविक लोकतन्त्र प्रदान किया। तुर्की के राष्ट्रपिता मुस्तफा कमाल पाशा सहित उनके सहायक इस्मत इनोनू एवं फेव्ज़ी कैकमाक की कांस्य मूर्तियाँ भी इस स्मारक में स्थापित हैं। उनके सभी सहयोगियों को उसी वेशभूषा में दर्शाया गया है जिस वेश में वे लोग अपने निजी जीवन में रहा करते थे। ऐसा इसलिये किया गया जिससे स्मारक को देखकर तुर्की के निवासी उनसे प्रेरणा ले सकें। स्मारक में उन सभी राजनेताओं व सेनानायकों की मूर्तियों को देखकर किसी भी पर्यटक के मन में तुर्की का इतिहास जानने की इच्छा स्वाभाविक रूप से जागृत हो उठती है। रात्रि के समय भारी संख्या में लोग इसे देखने जाते हैं। स्मारक चारो ओर से दर्शनीय है। तुर्की का यह राष्ट्रीय स्मारक ही वह जगह है जहाँ राष्ट्रीय अवकाश के दिन सभी सरकारी आयोजन सम्पन्न होते हैं।
