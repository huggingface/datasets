काला जुनबगला पूर्वजगत का एक जुनबगला है जो एशिया के गरम क्षेत्रों में भारतीय उपमहाद्वीप, चीन, इण्डोनीश्या, ऑस्ट्रेलिया। इत्यादि में पाया जाता है। आमतौर पर यह स्थानीय है लेकिन कुछ उत्तर में रहने वाले काले जुनबगले छोटी दूरियों पर प्रवास करते हैं।
यह इक्सोब्राएकस नामक जुनबगलों के जीववैज्ञानिक वंश की सबसे बड़े आकार की जाति है और 58 सेमी लम्बी हो सकती है। यह अपनी लम्बी गर्दन और लम्बी पीली चोंच से पहचानी जाती है। इसके शिशु गाढ़े ख़ाकी रंग के होते हैं लेकिन बड़े होकर इनका ऊपरी भाग लगभग पूरा काला हो जाता है। गर्दन दाई-बाई ओर से पीली होती है और धड़ का निचला हिस्सा भूरी लकीरो वाला श्वेत होता है।
काले जुनबगले अपने अण्डे सरकंडों वाले दलदली क्षेत्रों में देते हैं जहाँ वे सरकंडों के गुच्छों, झाड़ियों या वृक्षों पर घोंसले बनाते हैं। मादा हर वर्ष तीन से पाँच अण्डे देती है। ज़मीन पर यह छुपकर बिना अधिक ध्वनी करे चलते हैं इसले कम देखे जाते हैं लेकिन उड़ते हुए इनका ऊपर-से-काला नीचे-से-श्वेत शरीर आसानी से पहचाना जाता है। वे कीटों, मछलियों और उभयचरों को आहार बनाते हैं।
तेलंगाना, भारत के किन्नेरसानी वनजीवन संरक्षण क्षेत्र में
किन्नेरसानी वनजीवन संरक्षण क्षेत्र में
किन्नेरसानी वनजीवन संरक्षण क्षेत्र में
किन्नेरसानी वनजीवन संरक्षण क्षेत्र में
पश्चिम बंगाल, भारत के कोलकाता महानगर में
कोलकाता, पश्चिम बंगाल, भारत में
