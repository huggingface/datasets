वेल्स के एंजलसे में इस कैसल का निर्माण इंग्लैंड के राजा एडवर्ड प्रथम ने वेल्स को जीतने के अपने अभियान के अंतर्गत आरंभ करवाया था। एडवर्ड का बनवाया हुआ यह सबसे बड़ा और आखिरी कैसल था। निर्माण 1295 में प्रारंभ हुआ लेकिन पूरा होने से पहले ही धन समाप्त हो गया । लिहाजा यह आज तक उसी अधूरी अवस्था में पड़ा है। लेकिन इस अधूरेपन में भी अद्वितिय सुंदरता है। अपने जमाने में इसका निर्माण सैन्य कला का उतकृष्ठ नमूना माना जाता था। इसीलिए इसे विश्व विरासत की सूची में भी शामिल किया गया है। लेकिन संयोग की बात रही कि 17वीं सदी के गृह युद्ध के अलावा इस कैसल को कोई सैन्य हलचल का साक्षी बनने का अवसर न मिला। उत्तरी वेल्स में कैसल्स की भरमार है। ब्यूमैरिस से थोडी़ ही दूरी पर कॉनवी, हारलेख और कैर्नारफोन के कैसल्स के अलावा डोल्बाडार्न व डॉल्वीडेलन के दो छोटे रोमांटिक कैसल भी है। लेकिन ये सभी ब्यूमैरिस के आगे कहीं नहीं ठहरते। यहां प्रवेश के लिए 5.75 डॉलर का शुल्क देना होता है।
