ब्रह्मबान्धव उपाध्याय  बंगाली राष्ट्रवादी, धर्मसुधारक, पत्रकार, कैथोलिक सन्यासी। ईसाई एवं हिन्दू सम्वाद के प्रणेता एवं पूर्ण स्वराज का आह्वान करने वाले प्रारम्भिक नेताओं में से एक। 
ब्रह्मबान्धव उपाध्याय ने 11 फ़रवरी को बंगाल के एक प्रतिष्ठित ब्राह्मण परिवार में जन्म लिया। उनके पिता ब्रिटिश पुलिस अधिकारी थे तथा चाचा रेवरंड कालीचरण बैनर्जी मसीही धर्मप्रचारक तथा राष्ट्रवादी नेता थे। आरंभ में वे अपने चाचा के धर्मपरिवर्तन से रुष्ट थे परंतु जब उन्होंने देखा कि ईसाई बन जाने के बावजूद उनका रहन-सहन, खान-पान, पहनावा इत्यादि एक ठेठ बंगाली का सा था तो उन्होंने ईसाई धर्म तथा पश्चिमी संस्कृति में अंतर को समझ लिया। अपने चाचा के प्रारंभिक प्रभाव के बाद उन पर सबसे अधिक प्रभाव केशब चंद्र सेन का था जिन्हें उन्होंने सबसे महान भारतीय कहकर भी संबोधित किया है। 1887 में वे केशब के नब बिधान संगठन के सदस्य बने। इसी बीच वे कैथोलिक एवं एंग्लीकन मिशनरियों के सम्पर्क में भी आए। 1888 में ब्रह्मो मिशनरी के रूप में वे सिंध पहुंचे। उन दिनों इनके पिता की नियुक्ति सिंध में ही थी जो संयोगवश बीमार चल रहे थे। उनकी सेवा करते हुए उन्होंने फा डी ब्रूनो की पुस्तक कैथोलिक बिलीफ़ का अध्ययन किया। फरवरी 1889 में एक एंग्लीकन पादरी ने उन्हें बपतिस्मा दिया परंतु भवानी ने साफ़ कर दिया कि हालांकि यह कदम यीशु मसीह में उनके विश्वास को दर्शाता है परंतु इससे वे एंग्लीकन चर्च के सदस्य नहीं बन जाएंगे। कुछ लोगों का मानना है कि इसकी एक राष्ट्रवादी वजह थी। वे हाकिमों की कलीसिया का हिस्सा नहीं बनना चाहते थे। उसी वर्ष सितंबर में वे कैथोलिक कलीसिया के सदस्य बने। 
जनवरी 1894 में उन्होंने एक पर्चा सोफ़िया प्रकाशित करना शुरू किया। एक हिन्दू संन्यासी के समान भगवे वस्त्र पहने तथा अपना नया नाम ब्रह्मबान्धव उपाध्याय धारण किया।उपाध्याय ने यीशु वन्दना में संस्कृत भजन की भी रचना की जो आज भी मसीही मण्डलियों में मूल संस्कृत तथा अनुवाद में गाया जाता है। इस भजन में वे यीशु को नरहरि कह कर सम्बोधित करते हैं। 
उपचितचिरचिन्मुकुरित प्रतिबिम्बितब्रह्मपरात्पररूपजय देव जय देव नरहरेकनकुमारीबालक भवचालकनिर्गुणगुणाभिरागजय देव जय देव नरहरेपण्डितमण्डलमण्न भयखण्डनदण्डितभण्डनभूतजय देव जय देव नरहरेआधिव्याधिविताड़न परसेवनपावनलीलाखेलजय देव जय देव नरहरेविनिवेदितनिजवदन बलिजीवनकृतकिल्विषविषनाशजय देव जय देव नरहरेललितदयितहृद्रंजन नयनांजनसुदलितकालकरालजय देव जय देव नरहरे
