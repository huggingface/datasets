
Polygonoideae Eriogonoideae
पॉलीगोनेसी द्विबीजपत्रीय वर्ग का एक जीववैज्ञानिक कुल है, जिसमें लगभग 40 वंश और लगभग 750 जातियाँ पाई जाती हैं। इसकी 109 जातियाँ भारत में मिलती हैं। अधिकांशतः ये पौधे प्राक किस्म के हाते हैं, पर कुछ लतर के रूप के भी पाए जाते हैं।
पत्तियाँ सरल, पूरी और एकांतर होती हैं। अनुपर्ण विशेष प्रकार का होता है, जो तने के चारों ओर खोखली नली बनाता है और एक पर्वसंधि से लेकर दूसरी पर्वसंधि कुछ ऊँचाई तक घेरे रहता है। इसे नाल चोली अनुपर्ण कहते हैं और यह इस कुल की विशेषता है। पुष्पगुच्छ असीमाक्षी होता है तथा फूल द्विलिंगी और नियमित होते हैं। कभी-कभी अनियमित भी होते हैं। परिदलपुंज दो चक्करों में, तीन बाहर और तीन अंदर या एक चक्कर में पाँच, होते हैं। पुमंग भी तीन और तीन के दो चक्करों में, या पाँच से आठ तक एक ही चक्कर में, होता है। जायांग की संख्या तीन होती है, जो युक्तांडपी होते हैं। ओवरी या अंडाशय सुपीरियर होता है। फल छोटा तिकोना होता है। 
इस कुल के मुख्य वंशों को तीन उपकुलों में भी बाँटा जाता है। ये उपकुल हैं,
