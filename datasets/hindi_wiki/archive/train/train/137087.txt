नोंग खाइ थाईलैण्ड का एक प्रान्त है। यह देश के पूर्वोत्तरी भाग में खोरात पठार पर स्थित है।
नोंग खाइ प्रान्त ईसान क्षेत्र का सर्वोत्तरी प्रान्त है और इसकी उत्तरी सीमाएँ लाओस देश से लगी हुई हैं। लाओस की राजधानी व्येन्त्यान प्रान्तीय राजधानी नोंग खाइ से केवल 25 किमी दूर है। मीकांग नदी यहाँ पर दोनों देशो के बीच एक प्राकृतिक सीमा बनाती है और उसपर थाई-लाओ मित्रता पुल नामक एक पुल खड़ा हुआ है।
