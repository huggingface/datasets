
न्गारी विभाग, जिसे आली विभाग भी कहते हैं, तिब्बत का एक प्रशासनिक विभाग है जो वर्तमान में जनवादी गणतंत्र चीन द्वारा नियंत्रित तिब्बत स्वशासित प्रदेश का हिस्सा है। इसमें अक्साई चिन क्षेत्र का एक भाग आता है जिसे भारत अपना भाग समझता है लेकिन जो चीन के क़ब्ज़े में है। शिन्जियांग-तिब्बत राजमार्ग इस विभाग से गुज़रता है। 
जब चीन ने 1950-1960 के दशक में तिब्बत पर अपना नियंत्रण जमाया था उस समय न्गारी चीन की पहुँच से दूर था और सेनाएँ वहाँ ले जाने का सबसे सरल मार्ग शिन्जियांग क्षेत्र से सड़क निकालकर अक्साई चिन से होते हुए न्गारी तक पहुँचना था। इसी राजमार्ग के निर्माण और अक्साई चिन पर चीन के क़ब्ज़े से 1962 का भारत-चीन युद्ध छिड़ गया था।
न्गारी की सीमाएँ भारत के जम्मू व कश्मीर, हिमाचल प्रदेश और उत्तराखंड राज्यों से लगती हैं। हिन्दुओं के पवित्र कैलाश पर्वत और मानसरोवर तीर्थस्थल इसी विभाग में स्थित हैं और हज़ारों वर्षों से भारतीय व तिब्बतियों का एक-दूसरे के देशों में आना-जाना रहा है। ऐतिहासिक रूप से न्गारी विभाग का इलाक़ा गुगे राज्य का हिस्सा हुआ करता था। यह क्षेत्र बौद्ध मठों, मूर्तिकला से भरी गुफाओं और अन्य पुरातत्वों से परिपूर्ण है। बहुत से स्थानों पर गहरा ऐतिहासिक भारतीय धार्मिक व सांस्कृतिक प्रभाव मिलता है।
प्रशासनिक रूप से न्गारी विभाग सात ज़िलों में बंटा हुआ है:
