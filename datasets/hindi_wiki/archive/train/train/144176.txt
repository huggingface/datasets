क्रॉवने प्लाज़ा चेन्नई आदयार पार्क चेन्नई के टी टी के रोड पर स्थित एक पाँच सितारा होटेल है।
इस होटेल का निर्माण आदयार गेट होटेल्स लिमिटेड के द्वारा किया गया है। इस कंपनी के भारत में दो और होटेल – विज़ग में स्थित 104- कमरो वाला वेलकम होटेल ग्रांड बे और ऊटी में बना - 67 कमरों वाला फॉर्चून होटेल सलिवन कोर्ट - हैं। 1970 में एक प्राइवेट लिमिटेड कंपनी के रूप में स्थापित इस कंपनी के असली प्रणेता टी टी कृष्णामचारी ग्रूप के संस्थापकों में से एक टी टी वासू और के. आर. वीरप्पन थे। 1975 में यह कंपनी एक पब्लिक लिमिटेड कंपनी बन गयी। 1979 तक इस कंपनी में कोई खास कम नहीं किया गया था। पर इसी साल प्रवासी भारतीयों के एक दल ने ए. जि. एच. एल. का नियंत्रण संभाल लिया ओर 1981 में चेन्नई में स्थित होटेल का निर्माण शुरू किया जो अब इसकी सबसे प्रमुख परिसंपत्ति है।
इस होटेल ने जल्द ही हॉलिडे इन के साथ एक करार के अंतर्गत कम करना शुरू कर दिया।
इस होटेल को ए. जि. एच. एल. द्वारा "अदायर पार्क होटेल" के नाम से शुरू किया गया था। फ़रवरी 1985 में इस 250-कमरों वाले होटेल को वेलक्म ग्रूप होटेल्स के द्वारा अधिग्रहित कर लिया गया और ग्रुप के वर्तमान प्रवर्तक गोयल परिवार ने करीब 3 करोड़ के भुगतान के बाद इस होटेल का नियन्त्रण अधिकार प्राप्त कर लिया। 
इस ग्रुप ने बाद में अपना नाम शेरेटन पार्क होटेल एंड टावर्स कर दिया और इसने स्टारवुड होटेल्स के साथ शेरेटन ब्रांड के प्रयोग का अनुबंध भी कर लिया। वर्तमान में समूह की सभी परिसंपत्तियों का प्रबंधन आई. टी. सी होटेल्स द्वारा किया जाता है।
1 मई 2015 को इंटरकॉंटिनेंटल होटेल ग्रूप द्वारा अधिग्रहित किए जाने के बाद इस होटेल का नाम थे क्रॉवने प्लाज़ा चेन्नई आदयार पार्क कर दिया गया। 
इस होटेल में एक 6-मंज़िला इमारत, इस से सटा हुआ एक आठ-मंज़िला टावर ब्लॉक और एक दो-मंज़िला सर्विस ब्लॉक है। इसके 238-कमरो में 5 सूयीट शामिल है और इसमे 5 रेस्तराँ कार्यरत हैं। इनमे से 140 कमरे होटेल के निचले टावर विंग में बने हैं। 
इसके रेस्तराँ और बार में शामिल हैं - द रेसिडेन्सी, कॅप्यूसीनो, द वेस्टमिन्सटर बार, ऑन द रॉक्स दक्षिण, गॅट्ज़्बाइ 2000 और कोनेक्संस .
इस होटेल में निजी और व्यावसायिक मुलाक़ातों के लिए 7 हॉल बने हैं। साथ हीं 9000 वर्ग फीट के क्षेत्र में 3 बॅंक्वेट हॉल्स, 20 से 30 आगंतुको की क्षमता वाले मध्यम आकार के कई हॉल और 3 बोर्ड रूम्स भी बने हैं जिनमे 20 से 50 तक लोगों के बैठने की क्षमता है होटेल की भूमिगत पार्किंग में 200 से 250 तक वाहन खड़े किए जा सकते हैं। 
