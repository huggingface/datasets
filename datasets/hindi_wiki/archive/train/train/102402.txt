शारजहाँ सयुंक्त अरब अमीरात का तीसरा सर्वाधिक जनसँख्या वाला नगर है और शारजहाँ अमीरात की सरकार की राजधानी भी| नगर का क्षेत्रफल 235 वर्ग किमी है और जनसंख्या लगभग 8 लाख . 
शारजहाँ सयुंक्त अरब अमीरात के उत्तर पूर्वी भाग में फ़ारस की खाड़ी के किनारे स्थित है| 
शारजहाँ की सीमाएं दुबई और अजमान नगरों से मिलती है और शारजहाँ राष्ट्र की राज़धानी अबू धाबी से 170 किमी दूर है|
शारजाह अमीरात का क्षेत्रफल लगभग 2590 वर्ग किलोमीटर है, जोकि देश के कुल क्षेत्र के 3.3% के बराबर है, जिसमें द्वीप शामिल नहीं हैं। दिसम्बर 2005 की जनगणना के अनुसार इसकी कुल जनसंख्या 793,573 व्यक्तियों की है। शारजाह अमीरात की राजधानी शारजाह शहर है। य़ह अरब खाड़ी पर स्थित है तथा शासक महामहिम शेख सुल्तान बिन मोहम्मद अल कासिमी का निवास स्थान है। यहां पर सभी सरकारी विभाग, कंपनियां, बैंक तथा होटल मौजूद हैं।
शहर तथा इसके बाजार और व्यावसायिक इमारतें इस्लामिक मॉडल पर डिजाइन किए हुए हैं। यहां अनेकों मनोरंजन के क्षेत्र जैसे अल कासबा कैनाल, पार्क आइसलैंड तथा कॉर्निच ऑफ खालिद लेक हैं। शहर में विशेष रूप से काफी बड़ी संख्या में मस्जिदें हैं।
शारजाह के कुछ महत्वपूर्ण स्थानों में शारजाह अंतर्राष्ट्रीय हवाई अड्डा तथा पोर्ट खालिद हैं। शारजाह में कुछ मरुद्यान भी हैं: उनमें से एक अल धाइब है जिसके साथ उपजाऊ जमीन तथा काफी खेत हैं जो बड़ी मात्रा में सब्जियां और कृषि उत्पादों को पैदा करते हैं। शारजाह के पूर्वी क्षेत्र में ओमान की खाड़ी सहित खोर फक्कन आता है, जोकि सबसे महत्वपूर्ण शहरों में से एक है, इसके साथ महत्वपूर्ण समुद्री बंदरगाह, साथ ही साथ अबू मूसा और सीयर बू नयीर द्वीप हैं।
सांस्कृतिक और शैक्षिक स्मारक शारजाह अमीरात को इसकी आधुनिक शहर की छवि प्रदान करते हैं, जोकि फिर भी अपनी संस्कृति और परंपराओं को थामे हुए है। ऐतिहासिक संग्रहालय, विरासत के स्थान तथा पुरातत्व संबंधी स्थान शारजाह के आधुनिक जीवन पर उस जमाने के प्रभाव के साक्षी हैं।
सुप्रीम काउंसिल के सदस्य तथा शारजाह के शासक महामहिम शेख डॉ. सुल्तान बिन मोहम्मद अल कासिमी के अथक प्रयासों के परिणाम स्वरूप यूनेस्को द्वारा वर्ष 1998 के लिए शारजाह को अरब संस्कृति की राजधानी के रूप में चुना गया, तथा उन्हीं के प्रयासों से शारजाह खाड़ी और अरब स्तर पर संस्कृति की राजधानी बना। शारजाह फाइन आर्ट्स के संग्रहालय सहित वैश्विक प्रकृति के संग्रहालयों का घर है, जिनमें संयुक्त अरब अमीरात के इतिहास से संबंधित उल्लेखनीय महत्व की ऐतिहासिक कलाकृतियों का दुर्लभ संग्रह मौजूद है।
यूएई के केन्द्र में शारजाह की विशिष्ट सामरिक स्थिति ने पिछले 65 वर्षों से अंतर्राष्ट्रीय नेविगेशन आवागमन में समृद्धता हासिल करने में मदद की। शारजाह अमीरात ओमान की खाड़ी के समुद्रतट तक फैला हुआ है जिसमें घाटियों और पहाड़ियों का विस्तृत क्षेत्र शामिल है। शारजाह शहर समुद्रतटों की ओर मुंह किए हुए अनेकों होटलों तथा खालिद झील, साथ में अनेकों रेस्टोरेंट, उद्यानों और पार्कों से घिरा हुआ है।
