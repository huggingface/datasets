relay maximam and minimum volts kitne ka hota ha
रिले एक विद्युत स्विच या कुंजी है जो एक दूसरे विद्युत परिपथ के द्वारा खोली या बंद की जाती है जो कि मुख्य परिपथ से असम्बद्ध होती है। रिले की एक या एक से अधिक कुंजियाँ एक विद्युत चुम्बक की सहायता से बंद या चालू होती हैं। रिले को भी एक सामान्यीकृत विद्युत प्रवर्धक माना जा सकता है क्योंकि कम शक्ति वाले परिपथ की सहायता से एक अपेक्षाकृत अधिक शक्ति वाले परिपथ को नियंत्रित किया जाता है। कान्टैक्टर भी रिले के सिद्धांत पर ही काम करता है किन्तु प्राय: 15 अम्पीयर से अधिक धारा वाले कान्टेक्ट को बंद/चालू करने के लिए प्रयुक्त होता है।
रिले विद्युतचुम्बकीय युक्ति है जो निम्नलिखित कार्यों के लिए प्रयोग में लायी जा सकती है :
प्रत्येक रिले में एक चुम्बकीय परिपथ होता है जिसका एक बड़ा भाग लौहचुम्बकीय पदार्थ से बना होता है तथा एक छोटा सा भाग में फ्लक्स हवा से होकर गुजरने को बाध्य होती है जिसे 'एअर-गैप' कहते हैं। जब रिले के कुण्डली में विद्युत धारा प्रवाहित की जाती है तो इस एअर-गैप के दोनों सिरों के बीच एक बल कार्य करता है जो इस गैप को कम करने की कोशिश करता है। रिले के चुम्बकीय परिपथ की रचना इस प्रकार की गयी होती है कि इसमे एक लाचीलेदार लौहचुम्बकीय भाग बी रहता है। रिले की कुनादाली को धारा देने पर यह लाचीलेदार भाग खींच लिया जाता है। इस भाग से ही यांत्रिक लिंक बनाते हुए 'चलायमान सम्पर्क' होते हैं जो कि बंद या खुल जाते हैं।
