जिआंगसू जनवादी गणराज्य चीन के पूर्वी तट पर स्थित एक प्रांत है। इसका नाम 'जिआंग' और 'सू' को जोड़कर बनाया गया था। चीन के सभी प्रान्तों में से जिआंगसू में सबसे घनी आबादी है। जिआंगसू की राजधानी नानजिंग शहर है। इस प्रान्त का क्षेत्रफल 1,02,600 वर्ग किमी है, यानि भारत के बिहार राज्य से ज़रा ज़्यादा। सन् 2010 की जनगणना में इसकी आबादी 7,86,59,903 थी, यानि भारत के आंध्र प्रदेश राज्य से ज़रा कम। जिआंगसू का पीले सागर से 1,000 किमी से भी लम्बा किनारा लगता है और प्रान्त के दक्षिणी भाग से यांग्त्से नदी गुज़रती है।
1978 में शुरू हुए चीनी आर्थिक सुधारों के बाद जिआंगसू में ज़बरदस्त तरक्क़ी हुई है। यहाँ की औसत प्रति व्यक्ति आय चीन के किसी भी अन्य प्रान्त से ज़्यादा है हालांकि प्रान्त के उत्तरी हिस्से दक्षिण की तुलना में काफ़ी पिछड़ गए हैं। इस प्रान्त से दुनिया भर में ऍलॅक्ट्रॉनिक सामान, रसायन और वस्त्र निर्यात होते हैं और चीन में सबसे ज़्यादा विदेशी पूँजी भी यहीं निवेशित है।
सूझोऊ शहर में शेर पहाड़ पर हुचियु मीनार
नहरों का शहर झोऊझुआंग
लिंग शान के 99 सीढ़ियों वाले महान बुद्ध
राजधानी नानजिंग की एक पाठशाला के आगे बर्फ़
 अनहुइ · फ़ूज्यान · गान्सू · गुआंगदोंग · गुइझोऊ · हाइनान · हेबेई · हेइलोंगजियांग · हेनान · हूबेई · हूनान · जिआंगसू · जिआंगशी · जीलिन · लियाओनिंग · चिंगहई · शान्शी · शानदोंग · शन्शी · सिचुआन · युन्नान · झेजियांग 
 गुआंगशी · भीतरी मंगोलिया · निंगशिया · तिब्बत · शिंजियांग 
 बीजिंग · चोंग्किंग · शंघाई · तिआन्जिन 
 हांगकांग ·  मकाऊ 
