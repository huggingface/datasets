मिस टनकपुर हाज़िर हो एक आने वाली राजनैतिक व्यंगात्मक फ़िल्म है। इसका निर्देशन विनोद कापरी ने किया है। ये फ़िल्म 26 जून 2015 को रिलीज़ होगी। यह फ़िल्म एक सत्य घटना से प्रेरित है। पहले यह फ़िल्म 19 जून को रिलीज़ होने वाली थी पर विनोद कापरी ने एबीसीडी 2 जो भी इसी दिन रिलीज़ होगी, से बचने के लिए एक फ़िल्म की रिलीज़ डेट आगे बढ़ा दी।
फ़िल्म के ट्रेलर को तीन दिन में दस लाख के ज़्यादा व्यू मिले। जिसे टाइम्स ऑफ़ इंडिया के मोहर बसु ने एक राजनैतिक व्यंगात्मक और कम बजट वाली फ़िल्म के लिए बेमिसाल बताया। कुछ लेखों में ये बताया गया की फ़िल्म को मेगास्टार अमिताभ बच्चन फ़िल्म निर्माता राजकुमार हिरानी और फ़िल्म डायरेक्टर सुभाष कपूर से अच्छे रिव्यु मिले हैं।
गाँव के युवक पर गाँव की इनामी भैस के साथ संभोग का आरोप है।
कापरी के अनुसार 21 जून 2015 को फ़िल्म की कास्ट कॉमेडी शो कॉमेडी नाइट्स विद कपिल पर दिखाई देंगे।
निर्देशक विनोद कापरी ने बताया की ये फ़िल्म एक राजनैतिक व्यंग है जो काफी हद तक राजस्थानमें हुई सत्य घटना पर आधारित है। जिसमें उच्च न्यायलय ने एक लड़के को जिसपर भैंस के साथ कथित रूप से बलात्कार करने का आरोप था, को जेल भेज दिया था।कापरी ने फ़िल्म को राजस्थान की जगह हरयाणा में फिल्माया क्योंकि उन्हें हरयाणवी भाषा काफी पसंद है। इसमें आपको हिंदी और हरयाणवी दोनों ही के मिले-जुले संवाद मिलेंगे। इस फ़िल्म के निर्देशक को प्रेरणा बीबीसी पर छपे एक समाचार से मिली।
