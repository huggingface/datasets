ईरान के इस नक़्शे में ज़ाग्रोस पर्वत शृंखला पश्चिम में देखी जा सकती है
ज़ाग्रोस पर्वत ईरान और इराक़ की सबसे बड़ी पर्वतमाला है। यह पश्चिमोत्तरी ईरान से शुरू होकर दक्षिणपूर्वी दिशा में 1,500 किमी चलकर होरमुज़ जलसन्धि में अंत होती है। ईरानी पठार के पश्चिमी और दक्षिण-पश्चिमी भाग पर विस्तृत यह शृंखला भौगोलिक रूप से यूरेशियाई तख़्ते और अरबी तख़्ते के टकराव से बनी थी। इसकी सबसे बुलंद चोटियाँ 4,409 मीटर ऊँचा कोह-ए-देना और 4,200 मीटर ऊँचा ज़र्द कोह हैं, हालांकि अलग-अलग स्रोत इनकी ऊँचाइयाँ अलग-अलग बताते हैं।
