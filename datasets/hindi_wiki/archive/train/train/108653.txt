ब्रितानी अंग्रेजी साहित्यकार हॉवर्ड जैकबसन द्वारा लिखित हास्य उपन्यास जिसे 2010 के मैन बुकर पुरस्कार से सम्मानित किया गया था। जैकबसन का यह उपन्यास स्कूली दिनों के दो दोस्तों और टीचर के बीच उनके रिश्तों को रोचक तरीके से उजागर करता है।
उपन्यास का मुख्य पात्र पूर्व रेडियो पत्रकार जूलियन ट्रेसलव है जो यहूदी न होने के बावजूद खुद को यहूदी की तरह विकसित करता है। यहूदी जीवन शैली अपनाने का काम वह बचपन के अपने दो यहूदी दोस्तों की संगत में करता है। इस पूरे घटनाक्रम को उपन्यास में बड़े ही रोचक ढंग से पेश किया गया है।
इस पुस्तक को पांच जजों की ज्यूरी ने 3-2 के बहुमत से बुकर के ल्ए चुना। ज्यूरी के प्रमुख अंग्रेजी लेखक एंड्रयू मोशन ने कहा कि द फिंकलर क्वेश्चन बहुत ही श्रेष्ठ उपन्यास है। इसमें विषयवस्तु को बेहद हल्के फुल्के अंदाज में और मजाकिया लहजे से उकेरा गया है। इसमें लेखक की दिमागी कलाबाजी में खूब देखने को मिलती है।
