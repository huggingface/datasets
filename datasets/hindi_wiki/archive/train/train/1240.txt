शेखर सेन हिन्दी नाट्य जगत के गायक, संगीतकार, गीतकार एवं अभिनेता हैं। वे अपने एक पात्रीय प्रस्तुतियों "तुलसी", "कबीर", "विवेकानन्द" और "साहेब" के लिये जाने जाते हैं।
वे संगीत नाटक अकादमी के वर्तमान अध्यक्ष हैं। 
शेखर सेन का जन्म एवं पालन पोषण रायपुर, छतीसगढ़ में एक बंगाली परिवार में हुआ। उनके पिता डॉ॰ अरुण कुमार सेन इन्दिरा कला संगीत विश्वविद्यालय, खैरागढ़ के कुलपति थे और मां डॉ॰ अनीता सेन ग्वालियर घराने के प्रसिद्ध शास्त्रीय गायिका और संगीतज्ञ थी। उन्हें संगीत विरासत में मिला।
