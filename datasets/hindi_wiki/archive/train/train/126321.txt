उलान बतोर या उलान बातार मंगोलिया का सबसे बड़ा शहर और राजधानी है। यह शहर किसी राज्य या प्रान्त का हिस्सा ना हो कर एक स्वतंत्र नगरपालिका है। उलान बतोर उत्तरी-मध्य मंगोलिया में एक घाटी में तूल नदी के किनारे स्थित है। यह देश का आर्थिक, सांस्कृतिक और औद्योगिक केंद्र है। यह मंगोलिया के सड़क जाल का केंद्र है और पार-साइबेरियाई रेलमार्ग एवं चीनी रेल प्रणाली से भी जुड़ा है। इस शहर की स्थापना 1639 में बौद्ध मठ केन्द्र के रूप में हुई और 1778 में यह अपने वर्तमान स्थान पर स्थापित हो गया। 
उलान बतोर में पुरापाषाण काल के मानव बसाहट के प्रमाण हैं। इसकी स्थापना 1639 में एक मठ के रूप में वर्तमान के उलान बतोर से लगभग 250 कि॰मी॰ दूर अभी के ऊवूखांगाई प्रान्त में की गयी। चलित मठ शहर के रूप में, आपूर्ति और अन्य जरूरतों की मांग के अनुसार, इसे कई बार सेलेन्गा नदी, ओरख़ोन नदी और तूल नदी के किनारे कई स्थानों पर ले जाया गया। जैसे-जैसे शहर बढ़ता गया इसका स्थान का परिवर्तन कम हो गया। 1778 में नगर इसके वर्तमान स्थान पर बस गया। अपने वर्तमान स्थल में अवस्थित होने से पूर्व उलान बतोर ने पिछले 350 सालों में बीस से भी ज्यादा बार अपना स्थान बदला। उलान बतोर 1990 में हुए आंदोलन का केन्द्र था, जिसके कारण मंगोलिया में लोकतंत्र और बाजार अर्थव्यवस्था की स्थापना हुई।
उलान बतोर को प्रशासनिक तौर पर 9 जिलों में बाँटा गया है। प्रत्येक जिलों को फिर छोटे विभागों में बाँटा गया है, जिनकी कुल संख्या 132 है। शहर का संचालन चालीस सदस्यों वाली एक नगर परिषद द्वारा किया जाता है।
उलान बतोर समुद्र तल से लगभग 1350 मी. की ऊँचाई पर, मंगोलिया के मध्य से थोड़ा पूर्व की ओर तूल नदी के किनारे, एक पर्वत के तल में बनी घाटी में स्थित है। उलान बतोर अपने अत्यधिक अलग-थलग स्थान के कारण उल्लेखनीय है। अधिक ऊँचाई, अपेक्षाकृत उच्च अक्षांश, किसी भी तट से सैकड़ों किलोमीटर की दूरी और साइबेरियाई प्रतिचक्रवात के प्रभाव के कारण उलान बतोर विश्व की सबसे ठंडी राष्ट्रीय राजधानी है। यहाँ की जलवायु मानसून से प्रभावित, शीत अर्धशुष्क जलवायु है। यहाँ संक्षिप्त, गर्म गर्मी और लम्बी, बहुत ठंडी और शुष्क सर्दियाँ होती हैं। शहर का वार्षिक वर्षण 216 मि.मी. है, जिसमे से अधिकतर जून से सितम्बर माह के बीच होता है। यहाँ का वार्षिक औसत तापमान -2.4°C है।
उलान बतोर में 6 प्रमुख विश्वविद्यालय हैं:
दरख़ान-ऊल • दोरनोद  • ख़ोव्स्गोल  • ख़ोव्द  • बयान-ओलगी  • बयानख़ोंगोर  • ओवोरख़ानगई  • अरख़ानगई  • उव्स  • सेलेंगे  • गोवी-अल्ताई  • ज़वख़ान  • ख़ेन्ती  • तोव  • सुख़बातर  • बुल्गन  • दोरनोगोवी  • ओम्नोगोवी  • दुन्दगोवी  • 
