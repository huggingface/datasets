भारतीय वित्तीय प्रणाली कोड एक अक्षरांकीय कोड है जो भारत में इलेक्ट्रॉनिक फंड ट्रांसफर की सुविधा उपलब्ध कराता है। यह कोड भारत की दो मुख्य भुगतान और निपटान प्रणालियों, तत्काल सकल निपटान और नेशनल इलेक्ट्रॉनिक फंड ट्रांसफर में भाग लेने वाली बैंक शाखाओं को विशिष्ट रूप से चिन्हित करता है।
आईएफएससी है एक 11 कैरेक्टर का कोड है जिसमें पहले चार ऐल्फाबेट बैंक का नाम दर्शाते हैं, और अंतिम छः कैरेक्टर शाखा दर्शाते हैं। पाँचवा कैरेक्टर 0 है व भविष्य के उपयोग के लिए सुरक्षित है। बैंक का आईएफएस कोड एनईएफटी और आरटीजीएस सिस्टम द्वारा गंतव्य बैंकों/शाखाओं को संदेश भेजने के लिए प्रयोग किया जाता है।आईएफएस कोड का प्रारूप निम्न है: 
आईएफएस कोड की बैंक-वार सूची हर उस बैंक शाखा में उपलब्ध है जो अंतर बैंक इलेक्ट्रॉनिक फंड ट्रांसफर में भाग लेती है। भारतीय रिज़र्व बैंक की वेबसाईट पर आई.एफ.एस कोड की सूची व उन बैंक शाखाओं की सूची उपलब्ध है जो नेफ्ट/आर.टी.जी.एस में भाग लेती हैं। सभी बैंकों को यह भी सूचित किया गया है कि वे अपनी ग्राहकों को जारी चेकबुक पर अपनी बैंक शाखा का आई.एफ.एस कोड छापें।
