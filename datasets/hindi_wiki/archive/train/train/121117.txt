टेट्रिस 6 जून, 1984 में बना एक ईट जोड़ने वाला वीडियो खेल है, जिसे एलेक्सी पाजीत्नोव ने बनाया है। यह पहला मनोरंजन सॉफ्टवेयर है, जिसे अमेरिका में भेज कर आईबीएम और कोमोडोर 64 में प्रदर्शित किया गया। 1980 में इसे घरेलू कम्प्युटर के लिए उपलब्ध कराया गया। इस समय इसे बहुत अधिक प्रसिद्धि मिली और 1989 में गेम बॉय के इसके एक संस्करण को 100 सबसे अच्छे खेल की सूची में पहले स्थान पर रखा गया।
इसका निर्माण 6 जून, 1984 में एलेक्सी पाजीत्नोव ने किया था। वह पहले एक नए उपकरण को जाँच रहे थे। इसके लिए वह सरल खेल का कोड बना कर उसे चलाने की कोशिश कर रहे थे। इसके पश्चात वह इस खेल को बनाने में लग गए। पहले इसमें 12 प्रकार के आकार होते थे। जिसके कारण यह खेल कठिन बन गया था। लेकिन बाद में इसे 7 आकार वाले खेल में बदल दिया गया। एलेक्ट्रोनिका 60 में केवल अक्षर ही दिखते थे, तो उन्होने इसमें अक्षर का ही उपयोग किया। लेकिन इससे वह बहुत जल्दी भर जाता था। इस कारण उन्होने सोचा की इसमें हटाने का भी तरीका होना चाहिए।
