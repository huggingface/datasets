उत्तरी माले के एक छोटे से द्वीप विहमानाफुशी पर स्थित कुरूमबा मालदीव एक 4.5 सितारा होटेल रिज़ॉर्ट है. यूनिवर्सल रिज़ॉर्ट्स द्वारा प्रबन्धित कुरूमबा मालदीव, मालदीव का पहला रिज़ॉर्ट है. इसका वर्तमान डिज़ाइन वास्तुकार मोहम्मद शफ़ीक़ ने किया था.
यह रिज़ॉर्ट 1972 मे खोला गया था और स्थानीय मालदीवी निवासी मोहम्मद उमर मणिकू और हूसेन आफ़ीफ़ इसके संस्थापकों मे शामिल थे. शुरू मे इस रिज़ॉर्ट कुरूमबा मालदीव - कुरूमबा का स्थानीय दहएवी भाषा मे शाब्दिक अर्थ नारियल होता है- मे 30 कमरे थे जिनका निर्माण स्थानीय तौर पर प्राप्त उत्पादो से किया गया था. इसकी दीवारें मूँगा पत्थर और छत ताड़ के छप्पड़ के बने थे.
यह रिज़ॉर्ट हवाई अड्डे से सिर्फ़ 10 मिनट की दूरी पर है और मालदीव मे उतरने की कुछ मिनट के भीतर ही इसकी सुविधाओं का आनंद ले सकते हैं.यह रिज़ॉर्ट कुरूमबा बीच से कुछ ही दूरी पर बना है और यहाँ से बनाना रीफ डाइव साइट भी काफ़ी नज़दीक है.फुल मून बीच और कूडा बंडोस बीच भी कुछ ही किलो मीटर की दूरी पर हैं.
वर्तमान मे इस रिज़ॉर्ट मे 180 वातानुकूलित कमरे हैं जिनमे फ्रिज और मिनिबार जैसी सुविधाएँ उपलब्ध है. इस रिज़ॉर्ट की खास बात यह है कि इसके सभी कमरों मे बालकनी बनी हुई है जहाँ से समुद्र का नज़ारा साफ दिखता है. पूरे रिज़ॉर्ट मे इंटरनेट और वाई फ़ाई की सुविधा मुफ़्त मे उपलब्ध है.
इस रिज़ॉर्ट मे कान्फरेन्स की सुविधा के लिए 5608 वर्ग मीटर मे बना हुआ एक कान्फरेन्स सेंटर भी है. आगंतुकों की सुविधा के लिए हवाई अड्डे तक आने-जाने के लिए शटल सेवा भी उपलब्ध कराई जाती है.  
इस रिज़ॉर्ट को मिले पुरस्कार और सम्मानों की सूची काफ़ी लंबी है. इसमे से कुछ इस प्रकार हैं :-
कुरूमबा मालदीव एड्वोकेटिंग द राइट्स ऑफ चिल्ड्रेन नाम की एक गैर-सरकारी, बिना मुनाफ़े वाली संस्था को प्रायोजित करता है जो कि मालदीव मे बच्चों के अधिकारों को बढ़ावा देती है. 
