ओपेनऑफिस.ओआरजी एक मुफ्त तथा मुक्त स्रोत साफ्टवेयर है जो अनेक परिचालन तंत्रों के लिये उपलब्ध है। इसे प्राय: "ओपेनऑफिस" नाम से ही पुकारते हैं। इसमें आंकडा विनिमय के लिये ओपेनडाक्युमेन्ट मानक का समर्थन है; इसके साथ-साथ यह माइक्रोसाफ्ट आफिस के कई प्रारूपों का भी समर्थन करता है। इस समय यह विश्व की अस्सी से अधिक भाषाओं में उपलब्ध है।
ओपेनआफिस कई अनुप्रयोगों का समूह है। इन अनुप्रयोगों की रचना इस तरह से की गयी है कि ये अनुप्रयोग एक-दूसरे के साथ मिलकर काम करने की क्षमता से युक्त हैं जो कि किसी आधुनिक आफिस संकलन में होना जरूरी हैं। ओपेन आफिस के अधिकांश घटक माइक्रोसॉफ्ट ऑफिस के संगत घटकों जैसा काम करने के लिये निर्मित हैं। उदाहरण के लिये ओपेनओफिस का 'राइटर' माइक्रोसॉफ्ट आफिस के 'वर्द' जैसा काम करने लिये उपयुक्त है।
ओपेनआफिस के घटकों का संक्षिप्त वर्णन:
