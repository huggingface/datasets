योसफ़ताल चिकित्सा केन्द्र इज़राइल के ईलात नगर में स्थित एक अस्पताल है। इस अस्पताल की स्थापना 1968 में की गई थी और यह इज़राइल का सबसे दक्षिणी अस्पताल है और दक्षिणी नेगैव रेगिस्तान में सेवाएँ उपलब्ध कराने वाला एकमात्र अस्पताल भी है। इसका नाम जियोरा योसफ़ताल के नाम पर है। 65 बिस्तरों के साथ यह इज़राइल का सबसे छोटा आम अस्पताल है। वित्तीय परेशानियों के कारण इस अस्पताल को बन्द कर देने के प्रस्ताव आने लगे थे लेकिन स्थानीय निवासियों और सरकारी अधिकारियों के विरोध के कारण इस अस्पताल को चालू रहने दिया गया क्योंकि उन लोगों का तर्क था कि तीन किलोमीटर तक के व्यास क्षेत्र के भीतर कोई भी अस्पताल ना होना बहुत घातक हो सकता है।
इस अस्पताल का संचालन क्लैलिट स्वास्थ्य सुधार संगठन द्वारा किया जाता है। गोताखोरी से सम्बन्धित दुर्घटनाओं के उपचार के लिए यहाँ एक पूर्णतः सुसज्जित रिकम्प्रैशन चैम्बर है। छुट्टियाँ मनाने आए लोगों और स्थानीय निवासियों के लिए इस अस्पताल में गुर्दा डायलिसिस की सुविधा भी उपल्बध है।
