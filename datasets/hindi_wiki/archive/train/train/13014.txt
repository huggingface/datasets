डा। जितेन्द्र कुमार  भारतीय नेफ्रोलॉजिस्ट एवं प्रत्यारोपण चिकित्सा विशेषज्ञ एवं शोधकर्ता हैं। वह फरीदाबाद के क्यूआरजी हेल्थ सिटी हास्पीटल के नेफ्रोलॉजी एवं ट्रांसप्लांट मेडिसीन के निदेशक हैं। उन्होंने भारत में किडनी रोगों की चिकित्सा को बढ़ावा देने में महत्वपूर्ण योगदान दिया है। किडनी रोगों की रोकथाम के बारे में जागरूकता कायम करने के लिए सक्रिय हैं। किडनी रोगों की चिकित्सा के क्षेत्र में उनके योगदान के लिए उन्हें अनेक राष्ट्रीय पुरस्कार प्राप्त हुए हैं। 
उनका जन्म बिहार के नालंदा जिले के हरनौत थाने के अंतगर्त मुरहारी गांव में 15 मार्च, 1969 को हुआ। पिताजी निरंजन प्रसाद बिहार सरकार के लोकनिर्माण विभाग में अधिकारी के रूप में कार्यरत थे। 
डा. जितेन्द्र कुमार ने तीसरी कक्षा तक गांव के स्कूल में पढ़ाई की जबकि चौथी और पांचवी कक्षा तक बिहार के बिहार शरीफ के स्टैंडर्ड इंग्लिश स्कूल में पढ़ाई की। उसके बाद 1979 में राष्ट्रीय प्रतिभा प्रतियोगिता के जरिए उनका चयन मशहूर सैनिक स्कूल, तिलैया में हुआ जहां से उन्होंने 12 वीं तक पढ़ाई की।
उन्होंने पटना मेडिकल कालेज से 1992 में एमबीबीएस जबकि 1997 में मेडिसीन में मेडिसीन में किया। 1997 में राष्ट्रीय परीक्षा बोर्ड से डीएनबी की उपाधि हासिल की। वर्श 2002 में लखनउ के संजय गांधी पोस्ट ग्रेजुएट इंस्टीच्यूट आफ मेडिकल साइंसेस से डीएम की उपाधि हासिल की।
वह पटना स्थित इंदिरा गांधी आयुर्विज्ञान संस्थान में फरीवरी 1999 से दिसंबर 2002 तक सीनियर रेसिडेंट रहे जबकि लखनउ के संजय गांधी पोस्ट ग्रेजुएट इंस्टीच्यूट आफ मेडिकल साइंसेस में फरवरी 1999 से दिसंबर 2002 तक सीनियर रेसिडेंट रहे। इसके बाद उन्होंने आध्र प्रदेश के विजयवाडा स्थित नागार्जुना हास्पीटल में नेफ्रोलॉजिस्ट के रूप में फरवरी 2003 से नवम्बर 2003 तक काम किया। दिसंबर 2003 से फरवरी 2010 तक फरीदाबाद के फोर्टिस एस्कार्ट्स हास्पीटल में नेफोलॉजी विभाग के प्रमुख रखे। इसके बाद फरीदाबाद स्थित एशियन इंस्टीच्यूट आफ मेडिकल साइंसेस में फरवरी 2010 से मार्च 2013 नेफ्रोलॉजी के प्रमुख रहे तथा अप्रैल 2013 से अक्तूबर 2017 तक नेफ्रोलॉजी एवं ट्रांसप्लांट मेडिसीन के निदेशक रहे। नवम्बर 2017 से वह फरीदाबार के क्यूआरजी हेल्थ सिटी में नेफ्रोलॉजी एवं ट्रांसप्लांट मेडिसीन के निदेशक हैं। 
