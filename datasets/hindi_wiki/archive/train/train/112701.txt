नामांकन प्रक्रिया :
भारत के प्रांत राजस्थान में शेखावाटी एक प्रमुख क्षेत्र है.  इसका अतीत बड़ा ही गौरवशाली रहा है. शेखावाटी मैं 3 जिले चूरु, झुंझुनू और सीकर आते हैं. सीकर जिले के दक्षिण पश्चिम में लगभग 25 किलोमीटर दूर जाचास ग्राम अवस्थित है. इसी गांव से थोड़ी दूर पर यह मंदिर स्थित है.यहां जाने के लिए कोटपूतली से कुचामन मेगा हाईवे पर सीकर से 24 किलोमीटर दक्षिण पश्चिम में रघुनाथपुरा नाम का स्टैंड है और वहीं पर बालाजी का भव्य गेट बना हुआ है.
उसी गेट के अंदर से लगभग सवा किलोमीटर दूर यह मंदिर बना हुआ है. रास्ता आगे जाचास ग्राम तक जाता है। 
 यह मंदिर बहुत पुराना है. यहां के पुजारी श्री नारायण लाल रणवा व अन्य वयोवृद्ध व्यक्ति इसे ] वर्ष पुराना मानते हैं.  उस समय यह एक छोटा मंदिर था व जाने वाले राहगीर यहां पूजा अर्चना करते थे. इसके बाद में एक चरणबद्ध क्रम से इसका निर्माण हुआ है. जिसमें आसपास के निवासियों का प्रमुख योगदान रहा है. इसे इस सारणी द्वारा समझा जा सकता है. राजस्व रिकॉर्ड में भी इसका अलग खसरा नंबर दिया हुआ है. इसके चारों ओर रणवा जाट के खेत है. इन्होने मंदिर निर्माण में जमीन में अन्य तरीके से पर्याप्त सहयोग दिया है.
वर्तमान में यहां पर तीन मुख्य मंदिर बने हुए हैं. मध्य भाग में श्री बालाजी विराजमान है. जो मूर्ति स्थापित है वह लगभग ] वर्ष से भी अधिक पुरानी है. इसके दक्षिणी मंडप में श्री राम दरबार स्थापित है. श्री राम, लक्ष्मण व सीता तथा उनके नीचे हनुमान जी बैठे हुए हैं. इन दोनों मंडपो की परिक्रमा एक साथ की जा सकती है. उत्तर दिशा में मंडप में भगवान शिव का परिवार विराजमान है. यहां भक्तगण शिवलिंग पर जल चढ़ाते हैं व अन्य मूर्तियों की पूजा अर्चना करते है. 
यहां पर सवामणी व जागरण के आयोजन होते रहते हैं. आसपास के लोग तथा कभी-कभी दूरदराज से भी लोग सवामणी व जागरण करते रहते हैं. सवामणी में दाल बाटी चूरमा का बालाजी महाराज के भोग लगाया जाता है. प्रायः यह मंगलवार या शनिवार या पूर्णिमा को होते हैं. जागरण में रात को भजन मंडली द्वारा भगवान के भजन बोले जाते हैं. सुनने के लिए आसपास के कई लोग आते हैं.
