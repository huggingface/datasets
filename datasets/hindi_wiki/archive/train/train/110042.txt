स्वराज सामाजिक कार्यकर्ता अरविन्द केजरीवाल द्वारा लिखी गयी एक पुस्तक है। इस पुस्तक में भारतीय लोकतान्त्रिक ढाँचे में बदलाव लाने एवं वास्तविक स्वराज के लाने का रास्ता दिखाया गया है।
इस पुस्तक का अनावरण 29 जुलाई 2012 को नई दिल्ली स्थित जंतर मंतर पर किया गया था। उस समय में अरविंद केजरीवाल ने कहा था - "ये पुस्तक वर्तमान केन्द्रीयकृत प्रशासन व्यवस्था की कमियों को उजागर करती है और बताती है कि वास्तविक जनतंत्र कैसे लाया जा सकता है।" उन्होंने यह भी कहा कि वे इस पुस्तक से कोई रॉयल्टी नहीं कमाएंगे तथआ उनकी इच्छा है कि यह पुस्तक अधिक से अधिक लोगों तक पहुँचे।प्रख्यात गाँधीवादी समाजसेवी श्री अन्ना हजारे ने इस पुस्तक की प्रस्तावना लिखी है।
