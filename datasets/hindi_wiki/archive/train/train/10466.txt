परकार या सरसिनस खगोलीय गोले के दक्षिणी भाग में स्थित एक छोटा-सा तारामंडल है। इसकी परिभाषा 18वी सदी में की गई थी। अंतर्राष्ट्रीय खगोलीय संघ द्वारा जारी की गई 88 तारामंडलों की सूची में भी यह शामिल है।
लातिनी भाषा में "सरसिनस" का अर्थ "कम्पास" होता है, यानि वह यंत्र जिस से काग़ज़ पर वृत्त बनाए जाते हैं और जिसे हिंदी में "परकार" बुलाया जाता है।
परकार तारामंडल में 9 तारें हैं जिन्हें बायर नाम दिए जा चुके हैं, जिनमें से अगस्त 2011 तक एक के इर्द-गिर्द ग़ैर-सौरीय ग्रह परिक्रमा करता हुआ पाया गया था। इस तारामंडल के सब से रोशन तारे, अल्फ़ा सरसिनाए और बेटा सरसिनाए, दोनों द्वितारे हैं।
