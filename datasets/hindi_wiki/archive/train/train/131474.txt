शिनिंग जनवादी गणराज्य चीन के पश्चिमी भाग में स्थित चिंगहई प्रांत की राजधानी और सबसे बड़ा शहर है। यह तिब्बत के पठार पर स्थित सभी नगरों में से भी सबसे बड़ा है। यह चीन की प्रशासन प्रणाली के अनुसार एक उपप्रांतीय शहर का दर्जा रखता है। सन् 2010 की जनगणना में इसकी आबादी 22,08,708 अनुमानित की गई थी, जिसमें से 11,98,304 शहरी इलाक़ों में रहते थे। ऐतिहासिक रूप से यह शहर रेशम मार्ग पर एक महत्वपूर्ण पड़ाव था और चीन और तिब्बत के दरमियान ऊन, लकड़ी और नमक के व्यापार के लिए भी अहम था। यहाँ कुमबुम तिब्बती बौद्ध मठ और 600 साल पुरानी दोंगगुआन मस्जिद स्थित हैं।
यहाँ गर्मियों में तापमान ज़्यादा नहीं बढ़ता और यह गर्मियों में अपने अच्छे मौसम के लिए प्रसिद्ध है। जुलाई में औसत तापमान 17.3 °सेंटीग्रेड रहता है। सर्दियों में जनवरी में औसत तापमान −7.4 °सेंटीग्रेड होता है। यहाँ बारिशें मई से सितम्बर तक होती हैं।
शिनिंग की एक सड़क
कुमबुम बौद्ध मठ
दोंगगुआन मस्जिद
शिनिंग रेलवे स्टेशन के अन्दर
