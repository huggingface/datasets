ब्रुनेई डॉलर, 1967 से ब्रुनेई सल्तनत की मुद्रा है। इसे सामान्यतः डॉलर चिह्न $ या वैकल्पिक रूप से अन्य डॉलर मुद्राओं से अलग करने के लिये B$ के साथ दर्शाया जाता है। ब्रुनेई डॉलर अथॉरिटी मॉनेटरी ब्रुनेई दरुसल्लाम के द्वारा जारी किया जाता है।
1967 के मुद्रा विनिमय अधिनियम के अन्तर्गत यह सिंगापुर डॉलर से बदला जा सकता है। जिस प्रकार से प्रथागत निविदा के लिये ब्रुनेई डॉलर सिंगापुर में मान्य है; उसी प्रकार सिंगापुर डॉलर ब्रुनेई में भी भुगतान के लिये मान्य है। 
