एबरडीन में, परंपरागत रूप से, मछली पकड़ने, कपड़ा मिलों, जहाज निर्माण और कागज बनाने के काम होते रहे हैं। इन उद्योगों का बड़े पैमाने पर प्रतिस्थापन किया जा चुका है। पिछले तीन दशकों से एबरडीन के आर्थिक विकास में आयी जबर्दस्त तेजी के लिए काफी हद तक यहाँ के इलेक्ट्रॉनिक्स डिजाइन और विकास उद्योग में उच्च प्रौद्योगिकी विकास, व अन्य उद्योगों के साथ विशेष रूप से यहाँ के तेल उद्योग जिम्मेदार है। पेट्रोलियम उद्योग अब एबरडीन की अर्थव्यवस्था के प्रमुख हिस्सा बन चुके हैं।
बीसवीं सदी के अंतिम चरण में उत्तरी सागर में महत्वपूर्ण तेल भंडार की खोज के बाद से एबरडीन यूरोप के पेट्रोलियम उद्योग का केंद्र बन गया। विश्व में दूसरे सबसे बड़े हेलीपोर्ट और समुद्र में तेल निकालने के लिए एक महत्वपूर्ण जहाज बंदरगाह सेवा के कारण एबरडीन को अक्सर ऑयल कैपिटल ऑफ़ यूरोप भी कहा जाता है।
आने वाले वर्षों में तेल आपूर्ति के कम होते जाने की संभावना को देखते हुए एबरडीन को {0ऑयल कैपिटल ऑफ़ यूरोप{/0} से एनर्जी कैपिटल ऑफ़ यूरोप बनाने के संयुक्त प्रयास चल रहे हैं और नयी ऊर्जा स्रोतों के विकास पर ख़ास दिलचस्पी ली जाने लगी है; और तेल उद्योग से नयी ऊर्जा तथा अन्य उद्योगों की ओर प्रौद्योगिकी का स्थानांतरण शुरू हो चुका है। इस प्रक्रिया को तेज करने के लिए स्कॉटिश इंटरप्राइज के नेतृत्व में "एनर्जेटिका" की शुरुआत हो चुकी है।
