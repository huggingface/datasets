डॉ॰ प्रेम लाल जोशी एक प्रख्यात भारतीय शिक्षकविद, विद्वान, लेखक एवं मल्टीमीडिया विश्वविद्यालय, मलेशिया में एकाउंटिंग के प्रोफ़ेसर हैं। वें सेण्टर फॉर एक्सीलेंस इन बिज़नेस परफॉरमेंस के अध्यक्ष हैं। वें इंटरनेशनल जर्नल ऑफ एकाउंटिंग ऑडिटिंग एंड परफॉरमेंस इवैल्यूएशन के संस्थापक एवं मानद सम्पादक, एफ्रो एशियन जर्नल ऑफ फाइनेंस एंड एकाउंटिंग के प्रबंध सम्पादक तथा इंटरनेशनल जर्नल ऑफ फाइनेंस एंड एकाउंटिंग स्टडीज़, ऑस्ट्रेलिया के सहयोगी सम्पादक हैं। वें बजट और वित्तीय लेखा पर छह पुस्तकों के लेखक हैं। अपनी पुस्तकों के अतिरिक्त, इनके 100 से अधिक शोध पत्र विश्व के कई मान्यता प्राप्त अंतरराष्ट्रीय पत्रिकाओं में प्रकाशित हो चुके हैं।

वर्ष 1981 में प्रेम लाल जोशी ने हेमवती नंदन बहुगुणा गढ़वाल विश्वविद्यालय से वाणिज्य में पीएचडी की सर्वोच्च शैक्षिक डिग्री प्राप्त की। इन्होंने वर्ष 1975 में दिल्ली विश्वविद्यालय से वाणिज्य में परास्नातक किया हैं। इन्हें 1979 में भारतीय समाज विज्ञान संशोधन परिषद, नई दिल्ली द्वारा टीचर फेलोशिप प्राप्त हुआ। 
1980 के दशक के दौरान इन्होंने गढ़वाल विश्वविद्यालय में काम किया और विश्वविद्यालय में वाणिज्य की संकाय स्थापित करने में महत्वपूर्ण भूमिका निभाई। इन्होंने इंटरनेशनल जर्नल ऑफ एकाउंटिंग ऑडिटिंग एंड परफॉरमेंस इवैल्यूएशन, एफ्रो एशियन जर्नल ऑफ फाइनेंस एंड एकाउंटिंग और एफ्रो एशियन जर्नल ऑफ फाइनेंस एंड एकाउंटिंग नामक वृत्त तथा लेखा अध्ययन पर आधारित अंतर्राष्ट्रीय पत्रिकाओ की स्थापना किया, जिसके वें मुख्य सम्पादक हैं। गूगल स्कॉलर के एक मूल्यांकन के अनुसार अंतर्राष्ट्रीय विद्वानों ने डॉ॰ प्रेम लाल जोशी के लेखो और शोध पत्रों को 822 बार अपने लेखो अथवा पत्रों में सन्दर्भ दिया हैं। बहरीन के शिक्षा मंत्रालय के संमत्रण में संयुक्त राष्ट्र शैक्षिक, वैज्ञानिक एवं सांस्कृतिक संगठन के परामर्श पर डॉ॰ प्रेम लाल जोशी ने एकाउंटिंग पर दो पुस्तकें लिखी, जो बहरीन की सरकारी विद्यालयों के पाठ्यक्रम में सम्मिलित हैं। वें वर्ष 2005 से 2006 तक एएए के सूचना प्रौद्योगिकी समिति के सदस्य और इंडियन ऑडिट एसोसिएट्स के उपाध्यक्ष थें। वर्ष 1995 से 2012 तक यूरोपीय एकाउंटिंग एसोसिएशन के भी सदस्य थे। डॉ॰ एम. एल. जोशी की वित्त और लेखा अध्ययन पर अब तक 6 किताबें प्रकाशित हो चुकी हैं। 
