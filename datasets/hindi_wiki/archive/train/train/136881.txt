सर्वतत्व सिद्धांत या हर चीज़ का सिद्धांत या सब कुछ का सिद्धांत सैद्धांतिक भौतिकी का एक कल्पित सिद्धांत है जो हमारे भौतिक ब्रह्माण्ड में घट सकने वाली हर चीज़ को वैज्ञानिक दृष्टि से समझाने की क्षमता रखता होगा। अगर यह सिद्धांत स्पष्ट हो जाता है तो ऐसा कोई भी प्रयोग नहीं होगा जिसके नतीजे के बारे में पहले से ही सही भविष्यवाणी करनी सम्भव न हो। यह सिद्धांत अन्य सभी ज्ञात सिद्धांतो को एक-दूसरे से जोड़ने का भी काम करेगा। वैज्ञानिकों द्वारा सर्वतत्व सिद्धांत ढूंढने का एक मुख्य कारण प्रमात्रा यान्त्रिकी और सामान्य सापेक्षता के बीच में तालमेल बनाना है। बिना इस सिद्धांत के मिले यह दोनों मूल सिद्धांत कुछ पहलूओं में एक-दूसरे का खंडन करते हैं।
सर्वतत्व सिद्धांत सभी मूलभूत अन्योन्य क्रियाओं का एकीकृत सिद्धांत है।

ई सं 1990 के लगभग बहुत से वैज्ञानिकों को विश्वास था कि 11-विमिय एम-सिद्धांत, जिसे पाँच पर्टर्बेटिव परमस्ट्रिंग सिद्धांतों में से एक द्वारा कुछ सीमाओं के द्वारा व्याख्या की जाती है और अन्य अधिकतम परम-सममितिय 11 विमिय परमगुरुत्व द्वारा, सर्वतत्व सिद्धांत है। तथापि, इस विषय पर व्यापक आम राय नहीं थी।
