एरियरी मेडागास्कर की मुद्रा है। 5 इरिएम्बीलांजा में समविभाजित यह मुद्रा दुनिया के दो गैर दशमलव वाली मुद्राओं में से एक है। एरियरी और इरिएम्बीलांजा शब्द उपनिवेश से पूर्व जारी मुद्रा से लिए गए हैं, इनमें से एरियरी चांदी की मुद्रा का नाम था। इरिएम्बीलांजा का शाब्दिक अर्थ 'एक लोहा वजन' है, जो एरियरी के 1⁄5 भाग को पुराने समय में कहा जाता था।
एरियरी को 1961 में जारी किया गया। यह 5 फ्रांक्स के बराबर था। सिक्के और बैंकनोट दोनों ही फ्रांक्स और एरियरी में जारी किए गए। एरियरी की उप-इकाई इरिएम्बीलांजा, 1⁄5 एरियरी के बराबर, एक फ्रांक के बराबर थी। 1 जनवरी 2005 को एरियरी ने आधिकारित तौर पर फ्रांक का स्थान ले लिया।
