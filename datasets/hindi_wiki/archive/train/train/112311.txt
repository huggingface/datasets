पूर्वी हिमालय में 1642 से 16 मई 1975 के बीच सिक्किम अधिराज्य एक वंशानुगत राजशाही राज्य था। यह राज्य चोग्याल राजाओं के द्वारा शाषित था।
मध्य 18वीं शताब्दी में सिक्किम पर नेपाल ने आक्रमण किया और उसके बाद 40 वर्षों से अधिक समय तक गोरखाओं ने इस पर राज किया। 1775 से 1815 तक लगभग 180,000 नेपाली जाति के लोग पूर्वी नेपाल और मध्य नेपाल से आकर सिक्किम में बस गये। यद्यपि, भारत पर अंग्रेजी शाषण स्थापित होने के बाद, सिक्किम अंग्रेजों के साथ इस बात पर एकमत हो गया कि नेपाल – दोनों का समान शत्रु है। इस बात से व्यथित नेपाल ने प्रतिशोध में आकर सिक्किम पर हमला किया और सिक्किम का अधिकांश हिस्सा अपने कब्जे में कर लिया। इस बात ने ब्रिटिश ईस्ट इंडिया कंपनी को 1814 में नेपाल पर आक्रमण करने के लिए प्रेरित किया, जिसके परिणामस्वरूप गोरखा युद्ध छिड़ गया। नेपाल और ब्रिटेन के बीच सुगौली संधि और सिक्किम और ब्रिटिश भारत के बीच तितालिया संधि के परिणामस्वरूप नेपाल का क्षेत्रिय रियायतें सिक्किम ने ब्रिटिश भारत को सौंप दिया।
