केन्द्रीय भण्डारण निगम भारत की प्रमुख भण्डारण एजेन्सी तथा भारत में सार्वजनिक वेअरहाउस चलाने वाली सबसे बडी संस्था है जो कृषि क्षेत्र सहित विभिन्न प्रकार के ग्राहकों को भण्डारण के क्षेत्र में लॉजिस्टिक सेवाएं प्रदान करती है। केन्द्रीय भण्डारण निगम देश में विभिन्न स्थानों पर 11.5 मिलियन टन भण्डारण क्षमता के 465 वेअरहाउस चला रहा है जिनमें कृषि उत्पादों से लेकर अत्यन्त परिष्कृत औद्योगिक उत्पादों के लिए भण्डारण सेवाएं उपलब्ध कराई जाती है। इसकी स्थापना सन् 1957 में हुई थी।
केन्द्रीय भण्डारण निगम की वेअरहाउसिंग गतिविधियों में खाद्यान्न वेअरहाउस, औद्योगिक वेअरहाउस, कस्टम बांडेड वेअरहाउस, कन्टेनर फ्रेट स्टेशन, अन्तर्देशीय क्लीअरेंस डिपो तथा एअर कार्गो कॉम्पलैक्स शामिल हैं। भण्डारण एवं रख-रखाव के अलावा केन्द्रीय भण्डारण निगम क्लीअरिंग एवं फारवर्डिंग, हैंडलिंग एवं ट्रांसपोर्ट, अधिप्राप्ति एवं वितरण, कीटनाशन सेवाएं, प्रधूमन सेवाएं एवं अन्य अनुषंगी सेवाएं प्रदान करता है। केन्द्रीय भण्डारण निगम परामर्शदात्री सेवाएं, तथा विभिन्न एजेन्सियों को वेअरहाउसिंग अवसंरचना निर्माण के लिए प्रशिक्षण भी उपलब्ध कराता है।
