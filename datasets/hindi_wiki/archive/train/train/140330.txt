खिलाड़ी 786 सन् 2012 में आयी बॉलीवुड की एक एक्शन कॉमेडी फ़िल्म है जिसका निर्देशन आशीष आर॰ मोहन ने किया है। इस फ़िल्म में अक्षय कुमार और असिन मुख्य भूमिका में हैं; मिथुन चक्रवर्ती, मनोज जोशी और हिमेश रेशमियां भी इसके निर्णायक पात्रों में से एक हैं। इसका निर्माण एरोस इंटरनेशनल, एच. म्यूजिक. लिमिटेड और हरि ओम एंटरटेनमेंट द्वारा किया गया है। इस फ़िल्म के साथ अक्षय कुमार ने खिलाड़ी सीरीज में 12 साल बाद वापसी की। 
फ़िल्म का पहला ट्रेलर 4 अक्टूबर को ऑनलाइन रिलीज़ हुआ। इसे 5 दिनों में 1.5 मिलियन हिट मिले और इंडस्ट्री के कुछ जानकारों ने कहा की ये अक्षय के फ़िल्म करियर की सबसे बड़ी ओपनिंग कमाई करने वाली फ़िल्म साबित होगी।फ़िल्म का पूरा ट्रेलर 12 नवंबर को प्रदशित हुआ और फ़िल्म की रिलीज़ 7 दिसंबर 2012 को हुई।
मार्च 2012 में ये घोषणा की गयी कि आसिष आर मोहन और हिमेश रेशमियां अक्षय कुमार के साथ एक एक्शन-कॉमेडी फ़िल्म बनाएंगे। अप्रैल 2012 में हाउसफुल 2 की रिलीज़ से कुछ दिन पहले ये बताया गया की इस प्रोजेक्ट का नाम "खिलाड़ी 786 होगा और इसी के साथ अक्षय "खिलाड़ी" सीरीज में 12 साल बाद वापसी करेंगे। इस सीरीज की उनकी आखिरी फ़िल्म "खिलाड़ी 420" थी।
फ़िल्म को 12 नवंबर 2012 को दीवाली पर रिलीज़ करने की घोषणा की गयी लेकिन फ़िल्म निर्माता हिमेश रेशमियां को कास्टिंग में कुछ समस्या होने के कारण फ़िल्म में देरी हो गयी। 12 अप्रैल 2012 को हिमेश रेशमियां ने स्वयं ये घोषणा की, कि सपोर्टिंग किरदार न मिलने के कारण वे मनोज जोशी के बेटे का रोल खुद करेंगे। इसके अतिरिक्त अनुभवी कलाकार अमिताभ बच्चन ने भी इस फ़िल्म के लिए साइन किया था लेकिन बाद में छोड़ दिया और उनकी जगह मिथुन चक्रवर्ती को फ़िल्म में लिया गया। Claudia Ciesla ने भी इस फ़िल्म में एक आइटम नंबर किया है। इसके अतिरिक्त फीमेल लीड्स के नाम की कई अफवाह आयीं जैसे: इलियाना डीक्रूज़, नरगिस फाकरी और डायना पेंटी। लेकिन फिर जून 2012 में सारी अफवाहों को समाप्त करते हुए असिन को आखिर में फ़िल्म की लीडिंग लेडी के रूप में साइन कर लिया गया।
इस फ़िल्म की फ़िल्मांकन 2 जून 2012 को 20 दिन के शेड्यूल के साथ कमालिस्तान स्टूडियोज़ में शुरू हुई। पहले शेड्यूल के दौरान अक्षय ने एक खतरनाक स्टंट किया जिसमें उन्होंने 45 फीट ऊँचे बंगले से बिना किसी तार व बॉडी डबल के छलांग लगाई। नीचे केवल कुछ गद्दे और कार्डबोर्ड के बॉक्स ही लगाये गए थे। इस फ़िल्म के ऐक्शन सीक्वेंस जल सिंह निज्जार के द्वारा दिए गए हैं।
फ़िल्म का साउंडट्रैक हिमेश रेशमियां द्वारा बनाया गया है और बोल समीर, शब्बीर अहमद और हिमेश रेशमियां ने लिखे हैं। पंजाब के सुप्रसिद्ध रैपर यो यो हनी सिंह ने इस फ़िल्म के लिए "लोनली" गाने को रिकॉर्ड किया है। जोकि युवओं के बीच काफी प्रसिद्ध हुआ।

स्कोर मैगज़ीन के श्रेष्ठ पोद्दार ने एल्बम को 5 में से 3 स्टार दिए ये कहते हुए लिखा, "हिमेश रेशमियां ने पूरी कोशिश की है कि फ़िल्म का म्यूज़िक एडिक्टिव हो, ये एल्बम काफ़ी बिकेगा और सारे रिकॉर्ड तोड़ देगा। वो काफी सीमा तक इसमें सफल भी हुए हैं पर वो इससे अच्छा कर सकते थे और उन्होंने किया भी है। दूसरी और बोल एल्बम पर कोई खास प्रभाव नहीं डालते।"
खिलाड़ी 786 के संगीत को ऑनलाइन काफी अच्छी प्रतिक्रिया मिली #KhiladiMusicRocks नामक हैश टैग माइक्रो ब्लॉगिंग साइट ट्विटर पर पूरे एक दिन के लिए टॉप 10 रुझान में नंबर 1 रहा।
