अब्राहिम बैंजामिन डी विलियर्स एक दक्षिण अफ्रीका के क्रिकेट खिलाड़ी हैं, जो दक्षिण अफ्रीका की एक दिवसीय अंतर्राष्ट्रीय टीम के कप्तान थे। वो इंडियन प्रीमियर लीग में रॉयल चैलेंजर्स बैंगलौर की तरफ से भी खेलते हैं। जुलाई 2014 की आईसीसी रैंकिंग में उन्हें टेस्ट और एक दिवसीय क्रिकेट में प्रथम स्थान दिया गया था।
18 जनवरी 2015, एबी डी विलियर्स ने एक दिवसीय अंतर्राष्ट्रीय क्रिकेट में सबसे तेज़ शतक लगाने वाले खिलाड़ी बन गए थे। डी विलियर्स ने न्यूजीलैंड के कोरी एण्डरसन के कीर्तिमान को ध्वस्त किया करके यह बड़ा रिकॉर्ड बनाया। वे वेस्ट इंडीज़ क्रिकेट टीम के खिलाफ़ अपना शतक 31 गेंद में पूरा किया एवं आउट होने से पूर्व उसने 44 गेंद में 149 रन का विश्व कीर्तिमान बनाया। इन्होंने 23 मई 2018 को अन्तराष्ट्रीय क्रिकेट से संन्यास की घोषणा की।
एबी डी विलियर्स ने साल 2008 के आईपीएल के पहले सीजन में ही पदार्पण कर दिया था। उस समय से ये 2010 के आईपीएल तक दिल्ली डेयरडेविल्स के लिए खेले थे। इस दौरान इन्होंने तीन सालों में 96, 465 और 111 रन बनाये थे।
इसके बाद एबी डी विलियर्स को साल 2011 के आईपीएल में रॉयल चैलेंजर्स बैंगलोर ने 7,43,65,500.00 में खरीदा था इसके बाद से ही ये इसी टीम में खेलते आ रहे है।

