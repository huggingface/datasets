साल नदी भारत के गोवा राज्य के साष्टी में बहने वाली एक नदी है। यह नदी मारगाँव से आरम्भ होकर बाणावली, नावेली, वार्सा, ओर्लिम, कार्मोना, डोरमापुर, चिंचोणें, असोलणें, केवलोसिम, मोबोर नामक गाँवों से बहती हुई बेतुल के निकट अरब सागर में गिरती है।
प्रदूषण और नदी में कचरा फेंके जाने को लेकर बाणावली के स्थानीय निवासियों की वर्ष 2008 से सरकार से शिकायत है और कार्मोना के निवासियों ने एक ग्रीनपीस समर्थित याचिका उत्थापित की है ताकि यहाँ बन रही एक "महा-आवासीय योजना" को रोका जा सके जिसके कारण यह भय है किय यह प्रदूषण में वृद्धि करेगी।
