पेच नदी पूर्वी अफ़ग़ानिस्तान में स्थित एक नदी है। यह नूरिस्तान प्रान्त के मध्य भाग में हिन्दु कुश पर्वतों की बर्फ़ और हिमानियों से शुरु होकर दक्षिण-दक्षिणपूर्व दिशा में कुनर प्रान्त में प्रवेश करती है और प्रान्तीय राजधानी असदाबाद के पास कुनर नदी में विलय हो जाती है। नदी की बहुत सी बाई और दाई उपनदियाँ हैं जो कई वादियाँ बनती हैं जिनमें चपा दरा, वेयगल, कोरंगल, वटापूर और शरयाक शामिल हैं।
पेच नदी और उसकी उपदियों की घाटियों में पश्तो बोलने वाले पश्तून लोग बहुसंख्यक हैं और यहाँ उनका साफ़ी क़बीला बसा हुआ है। इसके अलावा यहाँ नूरिस्तानी लोग भी रहते हैं और आशकूनू भाषा भी बोली जाती है, जो एक नूरिस्तानी भाषा है।
