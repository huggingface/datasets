नताशा आलियानोवा रोमानोवा, जो अपने अन्य नाम; नताशा रोमनॉफ या ब्लैक विडो से अधिक प्रचलित है, मार्वल कॉमिक्स द्वारा प्रकाशित अमेरिकी कॉमिक पुस्तकों में दिखने वाली एक काल्पनिक सुपरहीरो है।
यह चरित्र पहली बार टेल्स ऑफ़ सस्पेंस #52 में प्रकाशित हुआ था, और इसे संपादक-प्लॉटर स्टैन ली, लेखक डॉन रीको और कलाकार डॉन हैक ने बनाया था। ब्लैक विडो को प्रारम्भ में एक रूसी गुप्तचर के रूप में दर्शाया गया था, जो आयरन मैन की कॉमिक श्रृंखला में खलनायिका थी। वह बाद में अमेरिका चली गई, जहां वह शील्ड एजेंसी के लिए जासूसी करने लगी, और इसके कुछ समय बाद ही सुपर हीरो टीम अवेंजर्स की सदस्य बन गई।
अभिनेत्री स्कार्लेट जोहानसन मार्वल सिनेमेटिक यूनिवर्स की फिल्मों में नताशा रोमनॉफ की भूमिका निभा रही हैं। जोहानसन आयरन मैन 2, द अवेंजर्स, कैप्टन अमेरिका: विंटर सोल्जर, अवेंजर्स: एज ऑफ़ अल्ट्रॉन, और कैप्टन अमेरिका: सिविल वॉर में ब्लैक विडो का अभिनय कर चुकी हैं, और वह ही एमसीयू की आगामी अवेंजर्स: इन्फिनिटी वॉर, और उसके सीक्वल में भी ब्लैक विडो की भूमिका का निर्वहन करेंगी।
