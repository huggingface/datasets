यहूदियों के आसपास बसनेवाली कानानाइट, फैनिसियन और अमोनाइट जातियों का एक देवता। वह अधोलोक का राजा माना जाता था। महाविपत्ति के समय लोग उसकी वेदी पर बच्चों को जलाकर बलिदान चढ़ाते थे। मूसा की संहिता में यहूदियों के लिये इस प्रथा का सुस्पष्ट निषेघ है। इसके बावजूद सुलेमान ने अपनी गैर यहूदी पत्नियों का मन रखने के लिये जैतून पर्वत पर मोलोक के आदर में वेदियाँ बनवाई थी : राजा आहाज ने मोलोक को अपने पुत्र का बलिदान दिया था । परवतीं शताब्दियों में भी हित्रोम घाटी में तोफेन नामक स्थान पर मोलोक की वेदी का उल्लेख है। बाइबिल के अनेक स्थलों पर नबियों ने मोलोक की पूजा की घोर निंदा की है।
