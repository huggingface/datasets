लेफ्टिनेंट उमर फ़ैयाज़ परे भारतीय सेना के एक अधिकारी थे जिनका मई 2017 में लश्कर-ए-तैयबा और हिजबुल मुजाहिद्दीन के आतंकवादियों ने जम्मू और कश्मीर में अपहरण कर लिया और हत्या कर दी।
उन्हें 10 दिसंबर 2016 को एक लेफ्टिनेंट के रूप में में भारतीय सेना में कमीशन मिला और वे 2 बटालियन, राजपूताना राइफल्स में सेवारत थे।
लेफ्टिनेंट उमर फ़ैयाज़ परे का 9 मई 2017 की रात को जम्मू और कश्मीर के शोपियां जिले में उनके रिश्तेदार के घर से अपहरण कर लिया गया। जिस समय पर उनका अपहरण किया गया तब वह ड्यूटी से छुट्टी पर थे और निहत्थे थे। वे अपने रिश्तेदार के घर में एक शादी समारोह में भाग लेने के लिए आए थे। अगली सुबह उनका मृत शरीर पाया गया था, जिससे पता चला कि उन्हें दो बार गोली मारी गई। उनकी आयु केवल तेईस साल थी। 
उनके परिवार में उनके माता-पिता और दो बहनें हैं। उनके पिता एक किसान है।
शहीद लेफ्टिनेंट उमर फयाज के अंतिम संस्कार के समय उन्हें गार्ड ऑफ ऑनर दिया गया और उनके अंतिम संस्कार 400 लोगों ने में भाग लिया था। 
एक निहत्थे सेना अधिकारी लेफ्टिनेंट उमर फयाज की हत्या की सोशल मीडिया में बड़े पैमाने पर आलोचना हुई। 
नैशनल डिफेंस अकादमी में उनका नाम स्मृति कक्ष में ठीक वहीं अंकित किया गया है, जहाँ परमवीर चक्र विजेताओं के नाम अंकित हैं। शहीदी प्राप्त करने वाले वे नैशनल डिफेंस अकादमी के 299वें स्नातक हैं। भारत के थलसेनाध्यक्ष जनरल बिपिन रावत ने उन्हें श्रद्धांजलि देते हुए कश्मीर के नौजवानों से उनकी हत्या के खिलाफ एकजुट होने और उनकी तरह शांति और तरक्की की राह पर चलने की अपील की। पहलगाम के आर्मी स्कूल का नाम उनके नाम पर रखने की घोषणा भी की गई है।
