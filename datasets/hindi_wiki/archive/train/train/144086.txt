मस्तुज या मस्तूज पाकिस्तान के ख़ैबर-पख़्तूनख़्वा प्रान्त के चित्राल ज़िले में स्थित एक वादी और तहसील का नाम है। यह 2359 मीटर की ऊँचाई पर है और इसमें बूनी, मस्तुज, रेशुन, परवाक, कुराग़​ और चरुन ओवीर नाम के मुख्य गाँव आते हैं। चित्राल ज़िले में 'खो' नामक समुदाय सबसे शक्तिशाली है और कुछ इतिहासकारों का मानना है कि इनकी मूल गृहभूमि मस्तुज का इलाक़ा ही था और यहाँ से वे फैलकर चित्राल के अन्य भागों में और अफ़ग़ानिस्तान के वाख़ान गलियारे में जा बसे।
