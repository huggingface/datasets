नैश्नल जिओग्रैफ़िक​ मैगज़ीन​, जिसका अर्थ राष्ट्रीय भौगोलिक पत्रिका है, संयुक्त राज्य अमेरिका में छपने वाली एक मासिक पत्रिका है। इसका सर्वप्रथम अंक सन् 1888 में प्रकशित हुआ और यह तब से इसमें भूगोल, लोक-दिलचस्पी के विज्ञान, इतिहास और संस्कृति के विषयों पर लेख छपे जा रहे हैं। इसका प्रकाशन-गृह 'नैश्नल जिओग्रैफ़िक सोसाइटी' नामक एक संसथान है जो ख़ुद भी विश्व के विभिन्न भागों में अध्ययन करने वाले विशेषज्ञों के दस्ते भेजती है। यह पत्रिका अपने रंगीन और आकर्षक फ़ोटो के लिए जानी जाती है।
