शाश्वत गति का शाब्दिक अर्थ है - वह गति जो सदा चलती रहती है। किन्तु प्राय: इसका अर्थ ऐसी किसी युक्ति या प्रणाली से है जो कम ऊर्जा लेकर अधिक ऊर्जा उत्पन्न करती है - जिसका अर्थ है कि यह अनन्त काल तक कुछ न कुछ 'शुद्ध ऊर्जा' उत्पन्न करती रहती है। ऐसी मशीन की कल्पना और निर्माण का प्रयत्न बहुत दिनों तक चला किन्तु अब यह मान लिया गया है कि ऐसी मशीन सम्भव नहीं है क्योंकि यदि ऐसा हुआ तो वह ऊर्जा संरक्षण का नियम का उलंघन होगा।
