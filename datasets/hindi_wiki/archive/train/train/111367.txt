दासी 1981 में निर्मित हिन्दी फ़िल्म है। इसे राज खोसला ने निर्देशित किया है तथा के के श्रीवास्तव ने इसके संवाद लेखन का कार्य किया है।
माता पिता की मौत के बाद मंगला अपने मामा के यहाँ रहती है जहाँ उसकी मामी और 5 ममेरी भाई-बहन हैं जो सभी गाँव में गरीबी का जीवन व्यतीत कर रहे हैं। इधर आनन्द एक अंधा गायक है और अपने गाँव के कई बच्चों को संगीत की शिक्षा देता है। मंगला का जहाँ भी रिस्ता तय किया जाता है वहाँ बारात के घर पहुँचने से पहले ही दुल्हे की किसी न किसी कारण से मौत हो जाती है। बाद में एक ज्योतिषि उन्हें सलाह देता है कि मंगला का पति एक ही परिस्थिति में जिवित रह सकता है यदि वह अपंग हो अर्थात लंगड़ा अथवा हाथ कटा हुआ अथवा अंधा। इधर मंगला भगवान से अपने लिए पूजा करके बाहर निकलती है कि सामने अनूप मिलता है। कुछ ही मुलाकातों में दोनों में प्यार हो जाता है।
