असिता ईसा पूर्व 6ठवीं शताब्दी के एक तपस्वी सन्त थे जिन्होंने सिद्धार्थ गौतम के जन्म पर उनके असाधारण होने की भविष्यवाणी की थी। ऐसा कहा जाता है कि असित और राजा शुद्धोधन बचपन के साथी थे। सिद्धार्थ के जन्म पर वे पहली बार महल पधारे। शिशु की अद्वितीय महानता और ईश्वरीय गुणों से अवगत असित जब नवजात शिशु से मिले तो उन्होंने शिशु के चरणों में माथा टेका। शिशु के चरण असित की जटाओं में फँस गए। महात्मा रो पड़े। राजा ने पूछा ऐसी शुभ घड़ी में आप रोते क्यों हैं? महात्मा ने कहा मैं बूढ़ा हो गया हूँ और इस होने वाले महापुरुष के ऐश्वर्य से वंचित रहूंगा।
Narada . The Buddha and His Teachings. Jaico Publishing House. p. 2. ISBN 978-81-7992-617-8.
