टांका एक पारम्परिक तकनीकी का थार रेगिस्तान में प्रयोग किया जाने वाला पानी का एक बड़ा गढ्ढा है। इसमें पानी को इकठ्ठा किया जाता है तथा बाल्टी की मदद से बाहर निकाल कर उपयोग में लिया जाता है। यह मुख्य रूप से ग्रामीण क्षेत्रों में ही बनाए जाते हैं। टांका सामान्यतया: गोलाकार का ही होता है लेकिन वर्तमान में चोकोर टांके भी बनाए जाते हैं।
टांके मुख्यतः राजस्थान के ग्रामीण क्षेत्रों में ही बनाये गए हैं अर्थात देखने को मिलते हैं। इसकी शुरुआत थार रेगिस्तान में ही हुई थी क्योंकि ग्रामीण क्षेत्रों में टांका ही एक ऐसा साधन है जिससे गर्मियों के दिनों में प्यास बुझ सके। राजस्थान के फलोदी ,बाड़मेर ,ठाडिया ,बालोतरा इत्यादि जगहों पर 6.1मीटर की गहराई लंबा तथा 2.44 मीटर चौड़ा होता है। इसमें लोग वर्षा का पानी भी इकठ्ठा करते हैं तथा टेंकर का पानी भी डलवाते हैं तथा भीषण गर्मी में उपयोग में लिया जाता है।
यहां राजस्थान में टांको का निर्माण के बाद इस पर तिथि लिखना एक परम्परा सी बन गयी है। यहां लगभग हर टांके पर तिथि आसानी से मिल जाती है। .
टांके का निर्माण करना खासा कठिन है इसको सर्वप्रथम फावड़ों की सहायता से खोदकर गढ्ढा करते हैं तथा चारों ओर पत्थर की दीवार बना देते हैं फिर सीमेंट को लेप देते हैं और सीमेंट को 7 से 8 दिनों तक अच्छी तरह से पकाते हैं। इस गढ्ढा रूपी टांके पर बड़ा लम्बा पत्थर जिसे राजस्थान की स्थानीय भाषा में कहते हैं वो लगाते हैं। 
