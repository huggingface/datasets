राम नाथ शास्त्री डोगरी कवि, नाटककार, कोशकार, निबन्धकार, शिक्षाशास्त्री, अनुवादक तथा सम्पादक थे। उन्होने डोगरी भाषा के उत्थान और विकास में महत्वपूर्ण भूमिका निभायी। उन्हें 'डोगरी का जनक' कहा जाता है। इनके द्वारा रचित एक कहानी–संग्रह बदनामी दी छां के लिये उन्हें सन् 1976 में साहित्य अकादमी पुरस्कार से सम्मानित किया गया।
सन 2001 में उन्हें साहित्य अकादमी फेलोशिप प्रदान किया गया था।
प्रो. शास्त्री ने डोगरी भाषा की अस्मिता की रक्षा के लिए आंदोलन शुरू किया और सन 1944 में जम्मू में डोगरी संस्था की नींव रखी। उसके बाद उन्होंने पीछे नहीं देखा और अपना पूरा जीवन डोगरी के लिए अर्पित कर दिया। सन 1953 में उन्होंने डोगरी मैगजीन 'नमीं चेतना' को शुरू की। जम्मू विश्वविद्यालय में डोगरी रिसर्च सेंटर गठित किया गया जिसका श्रेय भी प्रो. शास्‍त्री को जाता है। यही सेंटर बाद में डोगरी विभाग में बदला। उनके विशेष योगदान के लिए साहित्य अकादमी ने सन 1976 में लघु कहानियों के लिए किताब ‘बदनामी दा चन्न’ और सन 1989 में अनुवाद के लिए साहित्य अकादमी पुरस्कार से सम्मानित किया। 24 मार्च 1990 में उनको पद्मश्री से सम्मानित किया गया था। प्रो. शास्त्री को साहित्य अकादमी की फैलोशिप भी मिली है। 
जमींदारी प्रथा के खिलाफ आवाज उठाने वाले डुग्गर के महानायक किसान बाबा जित्तो के जीवन से ज्यादा से ज्यादा किसानों को प्ररेणा मिले, इसके लिए प्रो. शास्‍त्री के लिखे नाटक बाबा जित्तो का मंचन 1948 में उधमपुर के टिकरी क्षेत्र में आयोजित किसान सभा में किया गया।
