 पतंजलि के अष्टांग योग के सन्दर्भ में प्रत्याहार का अलग अर्थ है। यहाँ प्रत्याहार को पाणिनीय व्याकरण के सन्दर्भ में दिया गया है। 
प्रत्याहार का अर्थ होता है – 'संक्षिप्त कथन'। व्याकरण में प्रत्याहार विभिन्न वर्ण-समूह को अभीप्सित रूप से संक्षेप में ग्रहण करने की एक पद्धति है। जैसे, 'अण्' से अ इ उ और 'अच्' से समग्र स्वर वर्ण— अ, इ, उ, ऋ, लृ, ओ और औ, इत्यादि।अष्टाध्यायी के प्रथम अध्याय के प्रथम पाद के 71वें सूत्र ‘आदिरन्त्येन सहेता’ सूत्र द्वारा प्रत्याहार बनाने की विधि का पाणिनि ने निर्देश किया है। 
आदिरन्त्येन सहेता : आदि वर्ण अन्तिम इत् वर्ण के साथ मिलकर प्रत्याहार बनाता है जो आदि वर्ण एवं इत्संज्ञक अन्तिम वर्ण के पूर्व आए हुए वर्णों का समष्टि रूप में बोध कराता है। 
उदाहरण: अच् = प्रथम प्रत्याहार सूत्र ‘अइउण्’ के आदि वर्ण ‘अ’ को चतुर्थ सूत्र ‘ऐऔच्’ के अन्तिम वर्ण ‘च्’ से योग कराने पर अच् प्रत्याहार बनता है। यह अच् प्रत्याहार अपने आदि अक्षर ‘अ’ से लेकर इत्संज्ञक च् के पूर्व आने वाले औ पर्यन्त सभी अक्षरों का बोध कराता है। अतः, अच् = अ इ उ ॠ ॡ ए ऐ ओ औ।
इसी तरह हल् प्रत्याहार की सिद्धि 5वें सूत्र हयवरट् के आदि अक्षर ‘ह’ को अन्तिम 14वें सूत्र हल् के अन्तिम अक्षर ल् के साथ मिलाने से होती है। फलतः,
उपर्युक्त सभी 14 सूत्रों में अन्तिम वर्ण की इत् संज्ञा पाणिनि ने की है। इत् - इण् धातु से गमनार्थ मे निष्पन्न पद है। इत् संज्ञक वर्णों का कार्य अनुबन्ध बनाकर अन्त मे निकल जाना है। अतः, इत् संज्ञा होने से इन अन्तिम वर्णों का उपयोग प्रत्याहार बनाने के लिए केवल अनुबन्ध हेतु किया जाता है, लेकिन व्याकरणीय प्रक्रिया मे इनकी गणना नही की जाती है अर्थात् इनका प्रयोग नही होता है। किन वर्णों की इत् संज्ञा होती है, इसका निर्देश पाणिनि ने निम्नलिखित सूत्रों द्वारा किया है:
1.	उपदेशेऽजनुनासिक इत् : उपदेश मे अनुनासिक अच् इत् होते हैं।, धातुपाठ, गणपाठ, उणादिपाठ, प्रत्यय, आगम, आदेश इत्यादि धातुसूत्रगणोणादि वाक्यलिंगानुशासनम्। आदेशो आगमश्च उपदेशाः प्रकीर्तिता ॥) अनुनासिक – मुखनासिकावचनोऽनुनासिकः। अर्थात् जिन वर्णों का उच्चारण मुख एवं नासिका दोनो की सहायता से किया जाए। अष्टाध्यायी मे पाणिनि ने जिन वर्णों की अनुनासिकता का निर्देश किया है वही अनुनासिक माने जातें हैं।)2.	हलन्त्यम् : उपदेश मे अन्तिम हल् = व्यंजन वर्ण इत् होते हैं। लेकिन विभक्ति मे अन्तिम तकार, सकार तथा मकार का लोप नही होता है – न विभक्तौ तुस्माः 
इत् संज्ञा का विधान करने वाले अन्य सूत्र हैं: 3.	आदिर्ञिटुडवः 4.	षः प्रत्ययस्य 5.	लशक्वतद्धिते 6.	चुटू 
इत् संज्ञा होने से इन वर्णों का लोप – तस्य लोपः सूत्र से होता है। लोप का अर्थ है – अदर्शन – अदर्शनं लोपः। फलतः, इत् संज्ञा वाले वर्ण विद्यमान रहते हुए भी दिखाई नही पड़ते। अतः, इनकी गणना भी नही की जाती है। 
पाणिनि को जब भी अक्षर-समूह विशेष की आवश्यकता होती है, वे सभी अक्षरों को पृथक् – पृथक् कहने की बजाए उपयुक्त प्रत्याहार का प्रयोग करते हैं जिसमे उन अक्षरों का समावेश होता है। उदाहरण: पाणिनि एक विशिष्ट संज्ञा ‘गुण’ की परिभाषा देते हैं: 
अदें गुणः अर्थात् अदें को गुण कहते हैं। यहाँ, अदें = अत् + एं । इस उदाहरण मे एं एक प्रत्याहार है। माहेश्वर सूत्र – एओं के आद्यक्षर ‘ए’ एवं अन्तिम अक्षर ं के अनुबन्ध से यह प्रत्याहार बना है। एं = ए ओ ं एं के अन्तिम अक्षर ं की इत् संज्ञा होती है । इत् संज्ञा होने से उसका लोप हो जाता है । फलतः, एं = ए, ओ।अतः, अ, ए तथा ओ को गुण कहते हैं। 
उदाहरण: इको यणचि : यदि अच् परे हो तो इक् के स्थान पर यण् होता है।
अच् = अ, इ, उ, ॠ, ॡ, ए, ओ, ऐ, औ। इक् = इ, उ, ॠ, ॡ।यण् = य, व, र, ल। 
यदि पाणिनि उपर्युक्त प्रत्याहारों का प्रयोग नही करते तो उन्हे कहना पड़ता: यदि, इ, उ, ॠ, ॡ के बाद अ, इ, उ, ॠ, ॡ, ए, ओ, ऐ, औ रहें तो इ, उ, ॠ तथा ॡ के स्थान पर क्रमशः य, व, र, ल, होता है। इस कथन को पाणिनि ने अत्यन्त संक्षिप्त रूप मे मात्र ‘इको यणचि’ इन दो पदों से व्यक्त कर दिया है।
