भारत नीति प्रतिष्ठान भारत भारत नीति प्रतिष्ठान अपने बौद्धिक गतिविधियों और शोध कार्य के माध्यम से समकालीन समस्याओं के रचनात्मक समाधान और भारत से सम्बन्धित सामाजिक राजनैतिक, सांस्कृतिक और आर्थिक नीतियों के सभी पक्षों पर शोध एवं विश्लेषण के लिए समर्पित एक 'अनुसंधान संस्था' है। प्रतिष्ठान ने विगत चार वर्षों की अपनी यात्रा के दौरान देश की जनता पर सीधा असर डालने वाले नीतिगत मुद्दों को उठाने का गौरवपूर्ण प्रयास किया है। राज्य के नीति-निर्माण में प्रभावी हस्तक्षेप रखते हुए प्रतिष्ठान ने जन-हित में अनेक सरकारी मसौदों की सच्चाई को सार्वजनिक किया है। भारत की समृद्ध दार्शनिक और बौद्धिक परम्परा के साथ तालमेल बिठाते हुए सभी क्षेत्र के विशेषज्ञों को एक मंच पर लाने का कार्य प्रतिष्ठान ने बहुत ही कम समयावधि में किया है। आज जब देश संक्रमणकाल के मुश्किल दौर से गुजर रहा है ऐसे समय में राष्ट्रवाद की अवधारणा को मजबूत करने हेतु राज्य और समाज के सम्बन्ध से जुड़े नीतिपरक तथ्यों को समझना और दूसरों को भी इससे अवगत कराना प्रतिष्ठान का स्पष्ट उद्देश्य है।
प्रो राकेश सिन्हा इसके मानद निदेशक हैं। वे जाने माने विचारक हैं। संघ के वे सबसे प्रमाणिक चिन्तक के रूप में उभर रहे हैं। उन्होंने संघ संस्थापक डॉ हेडगेवार की जीवनी लिखी है जिसे भारत सरकार के प्रकाशन विभाग ने प्रकाशित किया है। उनकी "राजनितिक पत्रकारिता" नमक पुस्तक काफी लोकप्रिय हुआ है।

