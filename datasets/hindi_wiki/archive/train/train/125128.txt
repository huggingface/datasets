कासरपल भारत के गोवा राज्य के उत्तर गोवा जिले के बिचोलिम क्षेत्र का एक कस्बा है। यह म्हापसा कस्बे से 14 किमी की दूरी पर स्थित है।
इस ग्राम का मूल नाम पल्लिका है जो वर्ष 1436 के एक ताम्र-पत्र शिलालेख पर अंकित है जो गोवा पुरातत्व विभाग के अधिकार में है। इस स्थान को कासरपल के नाम से भी जाना जाता था क्योंकि यहा के मूल निवासी ताम्रकार थे। इस गाँव को बाद में किसी नागदेव नामक ब्राह्मण ने शेटियों को उपहार-स्वरूप दे दिया था। कासरपल 800 वर्ष पुराने काल्किदेवी मन्दिर का स्थल भी है। इसके अतिरिक्त यहाँ शिवजी और भूमिका देवी के मन्दिर भी हैं।
