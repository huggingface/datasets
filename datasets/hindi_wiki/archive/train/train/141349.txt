परिभ्रमित्र या जाइरेटर एक पैसिव, रैखिक, ह्रासरहित, द्वि-पोर्ट विद्युत नेटवर्क अवयव है जिसे 1948 में बर्नार्ड डी एच टेलिगन ने प्रस्तावित किया था। चार परम्परागत अवयवों से यह इस मामले में भिन्न है कि जाइरेटर एक अव्युत्क्रम अवयव है। जाइरेटर की सहायता से उन दो या अधिक पोर्ट वाली युक्तियों का भी प्रत्यक्षीकरण किया जा सकता है जिनको केवल चार परम्परागत अवयवों द्वारा नहीं बनाया जा सकता। उदाहरण के लिये, जाइरेटर की सहायता से सर्कुलेटर और आइसोलेटर का प्रत्यक्षीकरण सम्भव है। ट्रान्जिस्टर और ऑप-ऐम्प का उपयोग करते हुए फीडबैक लगाकर जाइरेटर परिपथ बनाया जा सकता है।
आदर्श जाइरेटर रैखिक द्वि-पोर्ट युक्ति है जो प्रथम पोर्ट की विद्युत धारा को द्वितीय पोर्ट के वोल्टता से तथा द्वितीय पोर्ट की धारा को प्रथम पोर्ट की वोल्टता से युग्मित करता है। अतः तात्क्षणिक धारा और वोल्टता निम्नलिखित समीकरणों द्वारा निर्धारित होते हैं-
जहाँ    R   {\displaystyle \scriptstyle {R}}, जाइरेटर का जाइरेशन प्रतिरोध है।
