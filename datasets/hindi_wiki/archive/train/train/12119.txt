शिलावर्त या पत्थर का गोला ऐसे पुरातत्व स्थल को कहते हैं जिसमें कई पत्थरों को खड़ा करके ज़मीन पर एक बड़े गोले का आकार बनाया गया हो। ऐसे पत्थर के चक्र विश्व में कई जगहों पर मिलते हैं और अलग-अलग कारणों से बनाए गए थे। इनमें से अधिकतर पाषाण युग में बने थे हालांकि कुछ कांस्य युग व अन्य कालों में भी खड़े किए गए थे। उदाहरणवश भारत के नागपुर शहर के पास जुनापाणी शिलावर्त 1000 ईसापूर्व के काल में खड़े किए गए थे। अक्सर शिलावर्तों में मानव शवों को दफ़नाया जाता था, मसलन महाराष्ट्र के वर्धा ज़िले में पाषाण युग में दफ़नाए गए 1500 लोगों के लिये बने 5 शिलावर्त मिलें हैं।
