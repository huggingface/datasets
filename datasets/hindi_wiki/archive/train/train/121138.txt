यूएसबी फ्लैश स्मृति एक प्रकार का विद्युतीय स्मृति भंडारक है जिसका प्रयोग विभिन्न इलेक्टॉनिक उपकरणों में सूचनाएं संजोने के लिए किया जाता है। इसका आविष्कार 1980 में जापान के फूजियो मसुओका ने किया था तथा 1988 में इंटेल कॉर्पोरेशन ने पहली बार इसे बाजार में व्यावसायिक रूप से विपणित किया था। इसका प्रयोग सामान्य कंप्यूटरों, डिजिटल कैमरों, डिजिटल गेमों तथा मोबाईल फोनों में बहुत लोकप्रिय हुआ है।
यह सस्ता तथा आवेग से लगे धक्कों के प्रति अधिक मजबूत होता है जिसकी वजह से पिछले दशक में इसका उपयोग बहुत होने लगा है। इसकी तकनीक विद्युतीय रूप से मिटाई जा सकने वाली स्मृति का एक प्रकार है।
"स्फुर स्मृति" जिसका अर्थ चमक के साथ की स्मृति से लगाया जा सता है, को सबसे पहले तोशिबा में कार्यरत डॉ फूजियो मासुओका ने आविष्कृत किया था। उन्होंने इसका नाम स्फुर स्मृति अपने सहकर्मी शोजी अरिजुमी की सलाह पर इसलिए रखा क्योंकि यह उन्हें कैमरे की चमक की याद दिलाता था। इसे 1984 के वैश्विक विद्युतीय तथा इलेक्ट्रॉनिकी सम्मेलन में प्रस्तुत किया। अमेरिकी इलैक्ट्रॉनिक निर्माता कंपनी इंटेल ने इसके प्रयोग की संभावना देखी और 1988 में इसे बाजार में प्रस्तुत किया। 
