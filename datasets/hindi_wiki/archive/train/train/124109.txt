मीत ब्रदर्स एक हिंदी फिल्म संगीत निर्देशक जोड़ी है। इन्होने मिलकर कई बॉलीवुड फिल्मों के लिए संगीत दिया है। इस जोड़ी में मनमीत सिंह और हरमीत सिंह शामिल हैं। पहले इसमें अंजान भट्टाचार्य भी शामिल थे और वे मीत ब्रदर्स अंजन कहलाते थे पर 2015 में भट्टाचार्य तिकड़ी से प्रथक हो गए और उन्होंने अपना खुद का संगीत व्यवसाय शुरू किया। तीनों ने मिलकर कई फिल्मों में हिट संगीत दिया है। 2014 में उनके द्वारा रचित सन्नी लियोन पर फिल्माया गया था, काफी मशहूर और हिट हुआ।
इन्होने कई हिट फिल्मों के लिए जैसे ज़ंजीर, ओ माय गॉड,सत्याग्रह, रागिनी एमएमएस 2, किक, सिंघम रिटर्न्स, रॉय, एक पहेली लीला, हीरो, मस्तीज़ादे के लिए संगीत बनाया है।
मीत ब्रदर्स भाई हैं। इनका परिवार पंजाबी है और वे ग्वालियर में रहते थे। इनके पिता का नाम गुलजार सिंह और माता का नाम निम्मी गुलजार है। इनकी माँ चाहती थी की दोनों मुंबई जाकर नाम कमाएं पर उनके पिता चाहते थे की वो अपनी शिक्षा पूूरी कर बिज़नेस संभालें। इसलिए उन्होंने दोनों बेटों - हरमीत और मनमीत का बोर्डिंग स्कूल में दाखिल करवाया। उनकी शुरूआती शिक्षा सिंधिया कन्या विद्यालय में हुईं। इसके बाद वे उच्च शिक्षा के लिए मुंबई चले गए। बॉलीवुड में कदम रखने के लिए उन्होंने एक्टिंग से शुरुआत की पर उनके एकल गाने "जोगी सिंह बरनाला सिंह" की सफलता के बाद उन्होंने एक्टिंग को छोड़ संगीत को चुन लिया। और उसके बाद उन्होंने कई फिल्मों में संगीत निर्देशक के तौर पर काम किया और हिट संगीत दिया। दोनों भाइयों ने अपनी ग्रेजुएशन मुंबई के सीडेनहम कॉलेज से पूरी की। दोनों ने संगीत में औपचारिक शिक्षा ग्रहण नहीं की है। दोनों ने टीवी सीरियल "क्योंकि सास भी कभी बहू थी" और "शगुन" में भी काम किया है।
बड़े भाई मनमीत ने 2002 में करिश्मा मोदी से शादी की और वर्तमान में उनके एक बेटी है - सुमायरा। करिश्मा हिंदी टीवी सीरियलों में काम करती हैं। छोटे भाई हरमीत की शादी शेफाली जरीवाल से हुई थी पर कुछ सालों बाद दोनों ने तलाक ले लिया और हरमीत ने 2010 में सुनैना सिंह से शादी कर ली। उनके एक बेटा है - आयान।
एक्टिंग छोड़ने के बाद मीत ब्रदर्स ने बॉलीवुड में संगीत निर्देशक के तौर पर काम किया। कई साल पहले उनकी मुलाक़ात एक कार्यक्रम में अंजन भट्टाचार्य से हुई और तीनों ने मिलकर साथ काम करने का निश्चय किया और उन्होंने अपनी तिकड़ी का नाम मीत ब्रदर्स अंजन रखा। तीनों ने मिलकर कई गानों के लिए संगीत बनाया और अपनी आवाज भी दी। पर उन्हें बड़ी सफलता तब मिली, जब 2014 की फिल्म रागिनी एमएमएस 2 में उनके द्वारा बनाया गाना "बेबी डॉल", जिसे उन्होंने कनिका कपूर के साथ गया था, हिट हुआ। सन्नी लियोन पर फिल्माया यह गाना हिट हुआ और इसकी काफी प्रशंसा हुई। फिर उन्होंने कई बार हिट संगीत दिया। 2015 में अंजन भरताचार्य तिकड़ी से अलग हो गए और उन्होंने अपना खुद का संगीत व्यवसाय शुरू किया। उन्होंने अपना खुद का रिकॉर्डिंग स्टूडियो भी खोला जिसका नाम "मीत ब्रोस रिकॉर्डिंग स्टूडियो" रख गया। 
उनके गाने "पिंक लिप्स", "हैंगओवर", "पार्टी तो बनती है", "चिट्टियां कलाइयां" भी काफी हिट हुए और उन्हें संगीत जगत में सफलता हाथ लगी। वे दोनों कई संगीत आयोजन भी करते हैं और कॉन्सर्ट में भाग भी लेते हैं। उनके संगीत के लिए उन्हें कई सम्मान और अवार्ड्स मिल चुके हैं जिसमें फ़िल्मफ़ेयर पुरस्कार भी शामिल हैं।
