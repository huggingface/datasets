वोल्टता नियंत्रक वह एलेक्ट्रॉनिक युक्ति है जो स्वत: वोल्टता को एक निश्चित मान के पास बनाकर रखती है। यह प्रत्यावर्ती वोल्तता के नियंत्रण के लिये बनायी जा सकती है या दिष्ट वोल्टता के लिये। इसमें विद्युतयांत्रिक युक्तियाँ लगी होतीं हैं; या ये आधुनिक अर्धचालक युक्तियों एवं कुछ पैसिव युक्तियों के योग से बनायी जा सकती है।
इसके द्वारा नियंत्रित वोल्टता मिलने से जो युक्तियाँ चलती हैं वे खराब नहीं होतीं एवं अपना काम भी नियत तरीके से करती हैं। उदाहरण के लिये जिन गाँवों में सप्लाई वोल्टेज बहुत घटता-बढ़ता रहता है वहाँ टीवी चलाने के लिये उसके साथ 220 वोल्ट का वोल्टता-नियंत्रक भी लगाया जाता है।
