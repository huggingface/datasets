अंतर्राष्ट्रीय प्रतिबंध किसी देश, क्षेत्र या संगठन के सम्बन्ध में किसी अन्य देश, संगठन या मित्रपक्ष द्वारा लिये गये ऐसे राजनैतिक या आर्थिक निर्णय होते हैं जिनके अन्तर्गत उनकी कुछ आर्थिक, व्यापारिक, कूटनीतिक, सांस्कृतिक या अन्य गतिविधियों पर रोक लगा दी जाती है। अक्सर इन प्रतिबंधों का ध्येय किसी सुरक्षा, राजनैतिक या अर्थिक लक्ष्य की प्राप्ति होता है। मसलन अपार्थाइड काल में दक्षिण अफ़्रीका पर अंतर्राष्ट्रीय खेलों में हिस्सा लेने पर प्रतिबंध लगा हुआ था, ताकि वहाँ के नस्लवाद सत्ताधारी लोग स्वयं को विश्व में अकेला महसूस करें और उनका मनोबल कमज़ोर हो।
