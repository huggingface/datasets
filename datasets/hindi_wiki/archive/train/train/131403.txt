स्वैट कैट्स: द रैडिकल स्क्वार्ड्रण एक एनिमेटेड टीवी शृंखला है जिसकी रचना क्रिस्टियन और य्वोन ट्रेमब्ले ने की है व निर्माण हैना-बार्बरा और टर्नर प्रोग्राम सर्विसेस द्वारा किया गया है। हर एपिसोड का निर्देशन रॉबर्ट अल्वारेज़ ने किया है। इस शृंखला का लेखन कार्य ग्लेन लिओपोल्ड या लांस फाल्क ने किया है। जिम स्टेनस्ट्रम ने दो एपिसोड व डेविड एहार्मैन, वोन विलियम्स, एरिक क्लार्क, मार्क सरासेनी और जिम काटज ने एक एक एपिसोडों में अपना योगदान दिया है।
इस कार्यक्रम का प्रसारण टीबीएस और द फनास्टीक वर्ल्ड ऑफ़ हैना-बार्बरा पर 1993 से 1995 के बिच किया गया। इसके कुल पच्चीस पुरे बने एपिसोड व एक खास एपिसोड थे जिसमें स्वैट कैट्स और उनके अभियानों और उपकरणों पर प्रकाश डाला गया था और इनके साथ ही साथ तिन अधूरे एपिसोड व दो शुरूआती परिकल्पना में एपिसोड भी थे। इस कार्यक्रम की सभी घटनाएं एक काल्पनिक शहर मेगाकैट में घटती है जिसमे केवल बिल्लियाँ रहती है जो इंसानों की भाँती दीखते है जिन्हें "कैट्स" कहते है। इस शो का पुनर्प्रसारण कार्टून नेटवर्क पर बूमरंग के अंतर्गत किया गया ह।
24 जुलाई, 2015 को, श्रृंखला के लिए एक पुनरुद्धार किकस्टार्टर पर वित्त पोषित किया गया है। 
चांस "टी-बोन" फर्लोंग और जेक "रेज़र" क्लासन मेगाकैट शहर की कानून व्यवस्था एजंसी एन्फोर्सर के सदस्य थे। बदकिस्मती से एन्फोरसर्स का कमांडर फेरल है, जो एक नाकाम व गुस्सैल एन्फोर्सर है, जो केवल अपने राजनैतिक संबंधों के चलते अपने स्थान पर टिका हुआ है। एक बार डार्क कैट का पीछा करते वक्त दोनों ने कमांडर फेरल के खिलाफ़ उसके हुक्म की ना फर्मानी करके बगावत कर दी। उन्होंने डार्क कैट पर निशाना साध लिया था परन्तु कमांडर फेरल ने उनके विमान को टक्कर मार कर बिच से हटा दिया जिसके चलते उनका विमान एन्फोरसर्स के मुख्यालय पर जा गिरा और डार्क कैट भाग निकलने में कामयाब रहा। गुस्से में फेरल ने चांस और जेक को निकाल दिया और उन्हें सेना के कबाड़खाने में मुख्यालय को पहुंचाई क्षति की भरपाई करने के लिए काम पर लगा दिया।
फेंके हुए सैन्य पुर्ज़ों और हतियारों को कबाड़ख़ाने में से जमा करके चांस और जेक ने अपने लिए तिन इंजन वाला लड़ाकू विमान टर्बोकैट बना लिया। इसमें सायक्लोट्रून, एक मोटरसाइकल जो विमान के अंदर ही है; टर्बो मोल, एक वाहन जो ज़मीन में खुदाई कर सकता है; होवरकैट जो एक सैन्य होवरक्राफ्ट है और थंडर ट्रक एक सैन्य जीप जो उनके गाडी खींचने वाले ट्रक से बनी है, शामिल है। यह सभी वाहन उनके प्रशिक्षण केन्द्र के व अन्य उपकरणों के साथ उनके हैंगर में स्थित है जो कबाड़खाने के निचे बना है।
स्वैट कैट्स: द रैडिकल स्क्वाड्रन इंटरनेट मूवी डेटाबेस पर
