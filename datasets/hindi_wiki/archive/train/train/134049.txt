तत्ता पानी या तत्तापानी आज़ाद कश्मीर के पुंछ ज़िले में एक शहर है। यहाँ गंधक-युक्त गरम पानी के चश्में हैं, जिनपर शहर का नाम पड़ा है । तत्ता पानी पुंछ नदी के किनारे 2,237 फ़ुट की ऊँचाई पर बसा हुआ है। यह कोटली से 26 किमी, हजीरा से 29 किमी और रावलाकोट से 45 किमी दूर है। ध्यान दें कि भारतीय उपमहाद्वीप के हिमालय-वाले कई भागों में इसी "तत्तापानी" नाम के कई और नगर-ग्राम-मुहल्ले भी हैं और लगभग इन सभी में गरम पानी के चश्में होते हैं, मसलन हिमाचल प्रदेश और ख़ैबर-पख़्तूनख़्वा दोनों में इस नाम के स्थान हैं।
शहर के अधिकतर लोग जाट और राजपूत गोत्रों से हैं। लगभग सभी मुस्लिम हैं।
