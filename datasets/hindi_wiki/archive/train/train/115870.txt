अजीब दास्ताँ है ये एक भारतीय हिन्दी धारावाहिक है जो लाइफ ओके पर प्रसारित होता है। इसी धारावाहिक से अभिनेत्री सोनाली बेंद्रे ने छोटे पर्दे पर अपने अभिनय क्षेत्र की शुरुआत की। धारावाहिक का शीर्षक एक भारतीय हिन्दी चलचित्र दिल अपना और प्रीत पराई के गाने से प्रेरित है। 
यह कहानी शोभा की है। जो एक नेता समर्थ के साथ खुशी से रहती है। उनके दो बच्चे रहते हैं। लेकिन उसका पति उसके साथ विश्वासघात करता है। इस कारण वह अलग हो जाती है और अपने लिए एक नई नौकरी देखती है। इस दौरान उसकी मुलाक़ात विक्रम आहूजा से होती है। वह बहुत ठंडे दिमाग का व्यक्ति रहता है। लेकिन दोनों ही दोस्त बन कर एक नए सफर पर चले जाते हैं।
