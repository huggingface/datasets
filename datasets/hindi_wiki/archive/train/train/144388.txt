अन्य उपयोग हेतु देखें - काली नदी
काली नदी या कालीनदी भारत के कर्णाटक राज्य में बहने वाली एक नदी है। बिजली उत्पादन के लिए इस नदी पर बहुत से बाँध बने हैं। इस नदी का उद्गम स्थल पश्चिमी घाट में है और यह पश्चिम की ओर बहती हुई करवर नामक कस्बे के निकट अरब सागर में मिल जाती है। नदी मुख्यतः उत्तरी कनार जिले से होकर बहती है। इस नदी की सहायक नदियाँ हैं, ऊपरी कनेरी और तत्थीहल्ला।
यह नदी उत्तरी कनार जिले में 4 लाख लोगों की जीवनरेखा है और कई हज़ार अन्य लोगों, जिनमें करवर तट के मछुआरे भी हैं, के लिए यह नदी जीविका का साधन है।
औद्योगिक इकाइयों द्वारा अनुपचारित निस्सारी नदी में छोड़ने, अवैध बालू खनन जो सूपा क्षेत्र में अंधाधुन्ध जारी है, के कारण नदी पारिस्थितिकी को बहुत क्षति पहुँची है। इसके अतिरिक्त नदी मुहाने पर बहुत सी रासायनिक कंपनियाँ हैं जहाँ से दशकों से विषाक्त अपशिष्ट नदी के जल में रिस रहा है।

