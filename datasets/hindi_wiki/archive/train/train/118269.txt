मार्क एलन रफ़्लो एक अमेरिकी अभिनेता, फिल्म निर्माता और सामाजिक कार्यकर्ता है। उन्होंने "सीबीएस समर प्लेहाउस" के एक एपिसोड से अपने करियर की शुरुआत की, जिसके बाद उन्होंने कुछ फिल्मों में मामूली भूमिकाएं निभाई। वह "दिस इस योर यूथ" के मूल कलाकारों का हिस्सा था, जिसके लिए उन्हें इंडेपेंडेंट स्पिरिट पुरस्कार के लिए नामांकित किया गया था। इसके बाद उन्होंने 13 गोइंग ऑन 30, इटरनल सनशाइन ऑफ़ द स्पॉटलेस माइंड, जोडिएक, व्हट डसन्ट किल यू में भूमिकाएं निभाई। 2010 में उन्होंने कॉमेडी-ड्रामा "द किड्स आर ऑल राइट" किया, जिसके लिए उन्हें एसएजी पुरस्कार, बीएएफटीए पुरस्कार, और सर्वश्रेष्ठ सहायक अभिनेता के अकादमी पुरस्कार के लिए नामांकित किया गया। वह एफबीआई स्पेशल एजंट डायलन रोड्स के रूप में मिस्ट्री फिल्म "नाउ यू मिस मी" और "नाउ यू मिस मी 2" में भी दिखाई दिए।
मार्वल सिनेमैटिक यूनिवर्स के चरित्र हल्क का अभिनय करने के लिए रफ़्लो को अंतरराष्ट्रीय ख्याति प्राप्त हुई। 2008 में रिलीज़ हुई द इन्क्रेडिबल हल्क में यह भूमिका उनके मित्र एडवर्ड नॉर्टन ने निभाई थी। रफ़्लो ने द अवेंजर्स के साथ हल्क के रूप में शुरुआत की, और बाद में आयरन मैन 3, अवेंजर्स: एज ऑफ़ अल्ट्रॉन, थॉर: रैग्नारॉक में इस भूमिका का निर्वहन किया। उन्होंने 2014 के टेलीविजन नाटक फिल्म "द नॉर्मल हार्ट" अभिनय किया, जिसके वह सह-कार्यकारी निर्माता भी थे। इस फिल्म के लिए उन्हें उत्कृष्ट टेलीविजन मूवी के प्राइमटाइम एमी पुरस्कार के लिए नामांकित किया गया, और उन्होंने टीवी मूवी में सर्वश्रेष्ठ अभिनेता के स्क्रीन एक्टर्स गिल्ड अवार्ड को जीता। उसी वर्ष, उन्होंने फॉक्सकेचर में डेविड शुल्ज़ की भूमिका निभाई, जिसके लिए उन्हें गोल्डन ग्लोब समेत कई पुरस्कारों के लिए नामांकित किया गया, और सर्वश्रेष्ठ सहायक अभिनेता का अकादमी पुरस्कार दिया गया। 2015 में उन्हें इनफिनिटेली पोलर बेयर के लिए सर्वश्रेष्ठ अभिनेता के गोल्डन ग्लोब पुरस्कार के लिए नामित किया गया, और नाटक स्पॉटलाइट में उनकी भूमिका के लिए बाफ्टा और अकादमी पुरस्कार नामांकन भी प्राप्त हुए।
