रुआपेहू पर्वत, जिसे केवल रुआपेहू भी कहा जाता है, न्यूज़ीलैण्ड के उत्तर द्वीप के ताऊपो ज्वालामुखीय क्षेत्र के दक्षिणी छोर पर स्थित एक सक्रीय मिश्रित ज्वालामुखी है। यह ताऊपो झील के दक्षिणी तट से 40 किमी की दूरी पर टोंगारीरो राष्ट्रीय उद्यान में विराजमान है। उत्तर द्वीप कि सभी हिमानियाँ इसी पर्वत की ढलानो पर स्थित हैं।
रुआपेहू दुनिया के सबसे सक्रीय ज्वालामुखियों में से एक है और न्यूज़ीलैण्ड का सबसे बड़ा ज्वालामुखी है। यह उत्तर द्वीप का सबसे ऊँचा बिन्दु है और इसके तीन प्रमुख शिखर हैं: 2797 मीटर ऊँचा ताहूरांगी, 2755 मीटर ऊँचा ते हेउहेउ और 2751 मीटर ऊँचा पारेतेतातोंगा । इन शिखरों के दरमियान एक गहरा ज्वालामुखीय क्रेटर है जहाँ से समय-समय पर विस्फोट होता है। विस्फोटों के बीच के शान्त काल में इसमें पानी भरने से एक ज्वालामुखीय झील बन जाती है।
माओरी भाषा में 'रुआपेहू' का अर्थ 'विस्फोटों वाला गड्ढा' है।
