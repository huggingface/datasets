मीर क़मर-उद-दीन ख़ान सिद्दिक़ी उर्फ़ निजाम-उल-मुल्क आसफजाह  मुग़ल शासक औरंगजेब के बाद के हैदराबाद का प्रसिद्ध निज़ाम था, जिसने आसफ़जाही राजवंश की नींव रखी। उसने 1724 में हैदराबाद राज्य की स्थापना की तथा 31 जुलाई 1720 से लेकर 1 जून 1748 तक शासन किया। औरंगज़ेब ने उसे चिंकिलिच ख़ान ), फ़र्रूख़सियर ने निज़ाम-उल-मुल्क तथा मुहम्मद शाह ने आसफ़जाह आदि उपाधियाँ प्रदान की। 
निज़ाम उल मुल्क आसफ़जाह, ग़ाज़ी उद्दीन ख़ान सिद्दिक़ी फ़िरोज़ जंग प्रथम और उसकी पहली बीवी वज़ीरुन्निसा बेग़म की संतान के तौर पर 20 अगस्त 1671 को आगरा में पैदा हुआ। आसफ़जाह प्रथम के बचपन का नाम मीर क़मरुद्दीन ख़ान सिद्दिक़ी था। उसका नामकरण मुग़ल बादशाह औरंगज़ेब ने किया था।
1720 से 22 तक निज़ामुल मुल्क आसफजाह ने दक्कन में अपनी स्थिति सुदृढ़ कर ली थी। वह 1722 से 1724 तक साम्राज्य का वजीर रहा। सैय्यद बंधुओं को गद्दी से हटाने में भी उन्होंने महत्वपूर्ण भूमिका निभायी थी। उन्हें दक्कन का वायसराय भी कहा गया। बादशाह मुहम्मद शाह के शासन में वज़ीर के काम से तंग आकर दक्कन वापस लौट गया और हैदराबाद राज्य की नींव रखी। उनके मरणोपरांत 1748 में हैदराबाद दिल्ली शासक के अधीन हो गया।
