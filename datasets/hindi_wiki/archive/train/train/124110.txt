
तिब्बती रामचकोर  फ़ीज़ैन्ट कुल का एक पक्षी है जो पश्चिमी हिमालय तथा तिब्बती पठार के ऊँचाई वाले इलाकों में रहता है और हिमालय के कुछ इलाकों में यह हिमालय के रामचकोर के साथ इलाका बांटता है।
इसका सिर सलेटी रंग का होता है और इसकी आँख के पीछे सफ़ेद अर्धचंद्राकार धब्बा होता है। इसके सामने के भाग में सफ़ेद पर काली धारियाँ होती हैं। यह हिमालय के रामचकोर से आकार में थोड़ा छोटा होता है।
तुर्की भाषा में इसे उलर, किर्घिस भाषा में उतर, मंगोल भाषा में इसे हाइलिक तथा तंगुत भाषा में इसे गानमो कहते हैं।
ताजिकिस्तान, चीन, भूटान, नेपाल तथा भारत
यह पक्षी गर्मियों में 17,000 फ़ीट तक की ऊँचाई में पाया जाता है लेकिन सर्दियों में यह 10,000 से 14,000 फ़ीट तक पाया जाता है। यह जंगलों को नहीं बल्कि झाड़ झंकाड़ वाले इलाकों को अधिक पसन्द करता है, या यह पथरीले और गंजे इलाकों में भी पाया जा सकता है और अमूमन जहाँ तक बर्फ़ की रेखा हो या उससे भी ऊँचाई में पाया जाता है।।
