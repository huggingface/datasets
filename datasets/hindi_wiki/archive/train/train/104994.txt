Six tones of Vietnamese language.png
सुरभेदी भाषा ऐसी भाषा को कहा जाता है जिसमें आवाज़ के सुर के बदलाव के आधार पर शब्दों और वाक्यों का अर्थ बदल जाता हो। चीनी भाषा विश्व की सब से अधिक लोगों द्वारा बोली जाने वाली सुरभेदी भाषा है। भारत में पंजाबी और डोगरी जैसी पश्चिमी पहाड़ी भाषाएँ सुरभेदी होती हैं। कुछ हद तक हर भाषा में सुरों के ज़रिये भावनाओं को प्रकट किया जाता है लेकिन एक ही वर्णों वाले शब्दों का अर्थ सुरों के साथ केवल सुरभेदी भाषाओँ में बदलता है।
अंग्रेजी में सुरभेदी भाषाओँ को "टोनल लैंगवेजिज़" कहते हैं।
चीनी में "मा" शब्द का अर्थ सुर के बदलाव पर निर्भर करता है -
अगर सुरों के बदलाव को तीरों से दिखाया जाए, तो चीनी की एक पंक्ति इस प्रकार हो सकती है -
अगर किसी को सुरभेदी भाषाओँ की आदत न हो तो उसे इस पंक्ति में सिर्फ़ "मामा मा मा दे मा मा" का आभास होगा। उसे लगेगा के एक ही "मा" शब्द बार-बार दोहराया जा रहा है जबकि अलग-अलग सुरों की वजह से वास्तव में यहाँ पांच अलग शब्द कहे जा रहे हैं।
इसी तरह पंजाबी में भी सुरों का प्रयोग होता है -
ध्यान रहे के इन्हें पंजाबी की दोनों लिपियों में अलग-अलग लिखा जाता है, लेकिन इनका उच्चारण एक-सा होता है। पंजाबी में पुछा जा सकता है "कोड़ा, कोड़ा के कोड़ा?" - अगर इनके सुर अलग-अलग ठीक से बोले जाएँ तो पंजाबी मातृभाषियों को इसका अर्थ "घोड़ा, चाबुक, या कड़वा?" समझ आ जाएगा जबकि संभव है के ग़ैर-पंजाबियों को लगे के एक ही शब्द तीन दफ़ा कहा गया है।
