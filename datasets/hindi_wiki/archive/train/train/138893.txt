7.0.2
पेजमेकर अडोबी द्वारा विकसित एक पेज लेआउट सॉफ्टवेयर है। यह डीटीपी के कार्यों में काफी प्रयुक्त होता है। इसका नवीनतम संस्करण अडोबी इनडिजाइन के नाम से है। अभी भी भारत में पेजमेकर का छोटे-मोटे व्यवसायों एवं दुकानों में काफी कार्य होता है।
पेजमेकर की एक मुख्य कमी है कि यह इण्डिक यूनिकोड का समर्थन नहीं करता, जिस कारण इसमें यूनिकोड हिन्दी टाइप नहीं की जा सकती। अत: छपाई सम्बंधी कार्यों के लिये नॉनृ-यूनिकोड हिन्दी फॉण्टों का सहारा लेना पड़ता है।
अधिकतर नॉन-यूनिकोड फॉण्ट रेमिंगटन लेआउट का प्रयोग करते हैं, जिन्हें रेमिंगटन का अभ्यास न हो उनको पहले किसी अन्य औजार में टैक्स्ट टाइप करके फिर उसे कॉपी कर पेजमेकर में पेस्ट करना पड़ता है। फोनेटिक द्वारा नॉन-यूनिकोड फॉण्ट में टाइप करने के लिये हिन्दीपैड, तथा बरह डायरॅक्ट नामक तथा इनस्क्रिप्ट द्वारा टाइप करने के लिये माध्यम नामक औजार का प्रयोग किया जा सकता है।
पेजमेकर के नये संस्करण इनडिजाइन में हिन्दी एवं अन्य भारतीय भाषाओं का समर्थन सक्षम करने हेतु इण्डिकप्लस नामक एक प्लगइन उपलब्ध है।
