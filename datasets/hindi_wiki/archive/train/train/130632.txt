दिवाकर शर्मा संस्कृत, हिंदी तथा राजस्थानी भाषाओं के विद्वान थे। आपने संस्कृत की कलाधिस्नातक परीक्षा कोटा में उत्तीर्ण की थी तथा पीएच. डी. की उपाधि राजस्थान विश्वविद्यालय से प्राप्त की थी। आपको साहित्य, संस्कृति तथा इतिहास का प्रतिबोधन अपने पिताश्री विद्यावाचस्पति विद्याधर शास्त्री तथा चाचाजी प्रोफेसर दशरथ शर्मा से हुआ।
डूंगर कॉलेज, बीकानेर में आप संस्कृत के प्राध्यापक नियुक्त हुए, इस पद से आपकी सेवा निवृत्ति 1991 में हुई। इसके पश्चात आपने संस्कृत, हिंदी तथा राजस्थानी के प्रोत्साहन हेतु स्तापिथ संस्था, हिंदी विश्व भारती अनुसंधान परिषद् का निर्देशन किया। परिषद् की शोध पत्रिका विश्वम्भरा के आप जीवन पर्यन्त संपादक रहे। आपके निर्देशन में कई संस्कृत शोधार्थियों ने पीएच. डी. की उपाधि प्राप्त की।
राजस्थान के संस्कृत साहित्य-सृजन में बीकानेर शेत्र का योगदान आपका मुख्य प्रकाशित ग्रन्थ है। ग्रन्थ में बीकानेर शेत्र के संस्कृत साहित्य का विवेचन तथा संस्कृत साहित्य के इतिहास का वर्णन है। विचित्र पत्रं आपकी द्वितीय रचना है। डॉ॰ दशरथ शर्मा लेख-संग्रह एवं गिरधारीसिंह परिहार-व्यक्तित्व एवं कृतित्व आपकी सहलेखित रचनाएँ हैं। डॉ॰ दशरथ शर्मा लेख-संग्रह में डॉ॰ शर्मा द्वारा लिखित चार सौ से अधिक लेखों की सूची है। गिरधारीसिंह परिहार-व्यक्तित्व एवं कृतित्व में कवि की कृतियों का विवरण तथा विवेचन है। इसके अतिरिक्त डॉ॰ दिवाकर शर्मा के महत्त्वपूर्ण लेख कई शोध पत्रिकाओं में प्रकाशित हुए।
हिंदी विश्व भारती अनुसंधान परिषद् की त्रैमासिक शोध पत्रिका विश्वम्भरा के आप संपादक रहे। राजस्थानी ज्ञानपीठ की राजस्थानी भाषा पत्रिका राजस्थानी गंगा के संपादन कार्य से भी आप सम्बंधित रहे। वरदा,वैचारिकी तथा कला-दर्शन पत्रिकाओं के परामर्श मंडल के भी आप सदस्य रहे।
राजस्थान की अनेक सांस्कृतिक और साहित्यिक संस्थाओं ने आपको सम्मान प्रदान किये।
आप अनेक सांस्कृतिक तथा साहित्यिक संस्थाओं के सदस्य रहे।
डॉ॰ दिवाकर शर्मा विश्वम्भरा: जुलाई-दिसम्बर '09/2
