कुशाल पाल सिंह या के.पी.सिंह, भारत की सबसे बडी रियल्टी कंपनी डी. एल. एफ. लिमिटेड के अध्यक्ष और मुख्य कार्यकारी अधिकारी है।
कुशाल पाल सिंह का जन्म 15 अगस्त 1931 को बुलन्दशहर के एक जाट परिवार में हुआ था। के पी सिंह ने भारत की सबसे बडी रियल्टी कंपनी की स्थापना की। डी एल एफ, आज बिक्री, राजस्व एवं पूंजी के मामले में दुनिया की सबसे बड़ी रियल्टी कंपनी है।
सिंह ने मेरठ कॉलेज से विज्ञान में स्नातक उत्तीर्ण किया तथा इंग्लैंड से वैमानिकी की शिक्षा प्राप्त की। बाद में वे भारतीय थलसेना में अधिकारी चुने गये। यहाँ वे प्रसिद्ध घुड़सवारी टुकडी 'द डेक्कन होर्स' में शामिल हुये। सन 1960 में अमेरिकन इलैक्ट्रिक कंपनी के साथ जुड़े और 1979 में डी एल एफ के साथ विलय के बाद संयुक्त कंपनी के प्रबंध निदेशक बने।
