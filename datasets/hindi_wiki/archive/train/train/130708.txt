भारतीय बैडमिंटन लीग भारतीय बैडमिंटन संघ द्वारा शुरू की गयी फ्रेंचाइजी आधारित बैडमिंटन प्रतियोगिता है। इस प्रतियोगिता का पहला संस्करण 14 से 31 अगस्त 2013 तक भारत में खेला जायेगा। इसमें भारतीय खिलाड़ियों के साथ-साथ विदेशी खिलाड़ी भी शामिल होंगे। पहले आई॰बी॰एल के लिए खिलाड़ियों की नीलामी 22 जुलाई 2013 को दिल्ली में आयोजित की गई थी। इस लीग में 6 टीमें हिस्सा लेंगी। इन छह फ्रेंचाइजी टीमों में हैदराबाद हॉटशॉट्स, बांगा बीट्स, क्रिश दिल्ली स्मैशर्स, अवध वारियर्स, पुणे पिस्टंस और मुम्बई मास्टर्स शामिल हैं। 
बीएआई ने सभी शीर्ष बैडमिंटन खिलाड़ियों के लिए इस लीग में भाग लेना अनिवार्य कर दिया गया है। 
पहले सीज़न की नीलामी, जो की पहले 30 जून 2013 को अनुसूचित की गयी थी, पहले 19 जुलाई 2013 तक और फ़िर 22 जुलाई 2013 तक के लिए टाल दी गयी। अंतत: 22 जुलाई को दिल्ली में नीलामी पूरी हुई। 
हर टीम में चार विदेशी और छह भारतीय खिलाड़ी शामिल हैं। टीमें कुछ इस प्रकार हैं -
