विश्वेश्वरैय्या राष्ट्रीय तकनीकी संस्थान, नागपुर, महाराष्ट्र की स्थापना 1960 में की गई थी तथा इसे 26 जून 2002 को विश्वेश्वरैय्या राष्ट्रीय प्रौद्योगिकी संस्थान, नागपुर के रूप में स्तरोन्नत कर दिया गया था। संस्थान में 13 विभाग हैं। संस्थान सिविल इंजीनियरिंग, कैमिकल इंजीनियरिंग, मैकेनिकल इंजीनियरिंग, इलैक्ट्रानिक इंजीनियरिंग, कम्प्यूटर विज्ञान तथा इंजीनियरिंग, स्ट्रक्चरल इंजीनियरिंग जैसे विषयों में बी.टेक. पाठयक्रम संचालित करता है तथा पाँच वर्षीय बी. आर्क. पाठयक्रम संचालित करता है। संस्थान अंशकालिक तथा नियमित पध्दति वाले 17 एम.टेक. पाठयक्रम संचालित करता है। संस्थान औद्योगिक प्रबंधन में एक वर्षीय डिप्लोमा भी संचालित करता है। यहां पर लड़कों के लिए 7 तथा लड़कियों के लिए एक छात्रावास है। संस्थान का उद्योग संस्थान इंटर एक्‍शन प्रकोष्ठ उद्योग क्षेत्र के साथ गहन तालमेल को प्रोत्साहित करता है तथा इसके विकास में महत्वपूर्ण भूमिका निभाता है।

