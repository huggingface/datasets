सर शिवसागर रामगुलाम मारिशस के प्रथम मुख्यमंत्री, प्रधानमंत्री एवं छठे गवर्नर-जनरल थे।
वे 1961 से 1982 तक प्रधान मन्त्री थे। वे हिन्दू धर्म के अनुयायी, हिन्दी भाषा के पक्षधर और भारतीय संस्कृति के पोषक थे। उनके कार्यकाल में हिन्दी के पठन-पाठन में बहुत प्रगति हुई। विपरीत परिस्थितियों और अभाव के रहते हुए भी उन्होंने हिन्दी के विकास में कोई कमी नहीं रखी। उन्होने ही सर्वप्रथम विश्व हिन्दी सचिवालय की स्थापना का विचार दिया था। उनके पुत्र नवीनचन्द्र रामगुलाम भी प्रमुख राजनयिक हैं। 
शिवसागर रामगुलाम को उनके माता-पिता बचपन में 'केवल' कहकर बुलाते थे। उनका जन्म 18 सितम्बर 1900 को मॉरीसस के बेल रीव में हुआ था जो कोईरी जाति के थे। पिता का नाम मोहित रामगुलाम था जो भारतीय प्रवासी श्रमिक थे। मोहित रामगुलाम ने 'बासमती रामचरन' नामक एक नवयुवती विधवा से विवाह किया जिनके दो पुत्र हुए, नक्छेदी हीरामन और रामलाल रामचरन।
शिवसागर रामगुलाम का बचपन भारतीय संस्कृति, दर्शन और हिन्दी वातावरण में स्थानीय 'बैठका' में हुई। 

