लंदन जूलोंजिकल गार्डन दुनिया का सबसे पुराना साइंटिफिक जू है, जिसे वर्ष 1828 में 27 अप्रैल को लंदन में खोला गया था। लंदन में यह रीजेन्ट्स पार्क के उत्तरी छोर पर वेस्टमिंस्टर सिटी व केमडन के बीच स्थित है। शुरुआत में इसे सिर्फ जूलोंजिकल सोसाइटी ऑफ़ लंदन के सदस्यों के लिए ही खोला गया था। इस सोसाइटी की स्थापना वर्ष 1926 में स्टेमफोर्ड रैफल्स ने कुछ विज्ञानियों के साथ मिलकर की थी, जिनका मकसद तुलनात्मक रूप से आजाद माहौल में जीव- जन्तुओ पर शोध करना था। वर्ष 1847 में इस जूलोंजिकल गार्डन को जनता के लिए पहली बार खोला गया। बहरहाल, यह पहला साइंटिफिक जू तो है ही, इसके अलावा इस जू में पहला रेप्टाइल हाउस, पहला पब्लिक एक्वेरियम, पहला इंसेक्ट हाउस व पहला चिल्ड्रन जू भी स्थापित किया गया। 36 एकड़ इलाके में फैले इस जूलोंजिकल गार्डन में बीस साल पहले तक तकरीबन 7000 जानवर थे, लेकिन आज यहाँ साढ़े सात सौ से ज्यादा प्रजातियों के तकरीबन सत्रह हजार जीव- जन्तुओ का बसेरा है। यहाँ 130 से ज्यादा प्रजातियों से जुडी प्रजनन परियोजनाए भी चल रही है।
