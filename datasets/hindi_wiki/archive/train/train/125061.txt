स्नेहा शर्मा, एक भारतीय रेसिंग चालक हैं, जों फार्मूला 4 नेशनल रेसिंग चैंपियनशिप में प्रतिस्पर्धा करती हैं, और साथ ही में वह इंडिगो एयरलाइन्स की एक पायलट भी हैं। स्नेहा का जन्म कोलकाता में हुआ था परन्तु उनका बचपन मुंबई में ही बीता। उनकी स्कूली शिक्षा कोनोस्सा कान्वेंट स्कूल में हुई और फ्लाइंग ट्रेनिंग सैन फ्रांसिसको, मिआमी, और कुआला लम्पुर से की। 
वह 16 वर्ष की उम्र से ही रेसिंग कर रही हैं। दसंवी कक्षा में 17 वर्ष की आयु में उड़ान के अध्ययन के दौरान उन्होंने एमआरएफ राष्ट्रीय कार्टिंग चैंपियनशिप में भाग लिया। 2009 में स्नेहा ने जेके टायर नेशनल कार्टिंग चैंपियनशिप के 4 स्ट्रोक श्रेणी में दूसरा स्थान हासिल किया। एमऐआई नेशनल कार्टिंग चैंपियनशिप के केसीटी के फाइनल राउंड के लिए अर्हता प्राप्त करने वाली वह एकमात्र लड़की थी। वह 2015 वोक्सवैगन वेंटो कप और भारत में टोयोटा एटियस कप के लिए शॉर्टलिस्ट हुई थी। मर्सिडीज युवा स्टार चालक कार्यक्रम में शीर्ष पांचवा नंबर हासिल करने के बाद उन्हें भारत की सबसे तेज़ महिला रेसर का खिताब दिया गया। स्नेहा को जेके टायर और इंडिगो एयरलाइन्स द्वारा अपने रेसिंग कैरियर के लिए प्रायोजन प्राप्त कराया गया। उन्हें जर्मनी और मलेशिया में भी रेसिंग सीट्स दी गयी हैं। आज तक विभिन्न श्रेणियों में स्नेहा ने 6 रचे जीती व 14 रनर-अप पद हासिल किये हैं। 
