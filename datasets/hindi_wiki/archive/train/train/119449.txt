प्रकरण से प्रतिपादित अर्थ के साधन में जो युक्ति प्रस्तुत की जाती है उसे उपपत्ति कहते हैं-
ज्ञान के साधन में उपपत्ति का महत्वपूर्ण स्थान है। आत्मज्ञान की प्राप्ति में जो तीन क्रमिक श्रेणियाँ उपनिषदों में बतलाई गई हैं उनमें मनन की सिद्धि उपपत्ति के ही द्वारा होती है। वेद के उपदेश को श्रुतिवाक्यों से प्रथमतः सुनना चाहिए और तदनन्तर उनका मनन करना चाहिए । युक्तियों के सहारे ही कोई तत्व दृढ़ और हृदयंगम बताया जा सकता है। बिना युक्ति के मनन निराधार रहता है और यह आत्मविश्वास नहीं उत्पन्न कर सकता। मनन की सिद्धि के अनंतर निदिध्यासन करने पर ही आत्मा की पूर्ण साधना निष्पन्न होती है। "मन्तव्यश्चोपपत्तिभिः" की व्याख्या में माथुरी उपपत्ति को हेतु का पर्याय मानती है।
बहुत से लोगों को यह गलतफहमी है कि भारतीय गणितज्ञों ने अपने गणितीय प्रमेयों के कोई उपपत्ति नही प्रस्तुत किया, किन्तु बात इसके बिलकुल विपरीत है। भारतीय गणित और खगोलिकी के बहुत सारे ग्रन्थों में विस्तारपूर्वक उपपत्तियाँ दी गयीं हैं, जिन्हें 'उपपत्ति' या 'युक्ति' कहते हैं। प्रकाशित ग्रन्थों में, गोविन्दस्वामी तथा चतुर्वेद प्रथूदकस्वामी के टीका ग्रन्थों में उपपत्तियाँ मिलतीं हैं जिन्हें सबसे 'पहली उपपत्तियाँ' कहा जा सकता है। इसके उपरान्त भास्कराचार्य द्वितीय की रचनाओं में उपपत्तियाँ प्राप्त होतीं हैं। मध्यकाल में शंकर वरियार, गणेश दैवज्ञ, कृष्णदैवज्ञ तथा ज्येष्ठदेव के युक्तिभाषा आदि टीका ग्रन्थों में विस्तारपूर्वक उपपत्तियाँ दी गयीं हैं। 
गणेश दैवज्ञ अपनी बुद्धिविलासिनी के प्राक्कथन में लिखते हैं:
व्यक्तगणित या अव्यक्तगणित में जो कुछ भी कहा जाता है वह बिना उपपत्ति के निर्भ्रान्त नहीं होगा।प्रौढ गणितज्ञों की सभा में उसका कोई मूल्य नहीं होगा। उपपत्ति हाथ में रखे दर्पण के समान प्रत्यक्ष दिखती है।इसलिए, तथा बुद्धिवृद्धि के लिये, मैं पूरी उपपत्तियाँ देने के लिये अग्रसर हूँ।
इसी प्रकार गणेशदैवज्ञ ने बुद्धिविलासिनी में कहा है-
गणितीय ज्ञान की प्रकृति तथा उसके प्रमाणीकरण के सम्बन्ध में भारतीय तथा पाश्चात्य विचार बहुत भिन्न हैं। उदाहरण के लिये, उपपत्ति के उद्देश्य के सम्बन्ध में गोलाध्याय के आरम्भ में भास्कराचार्य कहते हैं-
इसी प्रकार भाष्यकार नृसिंह दैवज्ञ कहते हैं-
