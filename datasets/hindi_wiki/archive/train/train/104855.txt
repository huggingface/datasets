जैनेट येलेन अमेरिका की एक सुप्रसिद्ध अर्थशास्त्री हैं जिन्हें अमेरिकी राष्ट्रपति बराक ओबामा ने अक्टूबर 2013 में फेडरल रिजर्व के बोर्ड ऑफ गवर्नर के अध्यक्ष के तौर पर नामांकित किया है। अभी इस पद पर बेन बर्नान्के कार्यरत हैं, जिनका कार्यकाल 31 जनवरी 2014 को समाप्त हो रहा है। वर्तमान में जैनेट इस संस्था के उपाध्यक्षों में से एक हैं। 
इस अवसर पर ओबामा ने उन्हें अमेरिका के 'सबसे महत्वपूर्ण अर्थशास्त्रियों और नीति निर्माताओं' में से एक बताया। अभी सीनेट द्वारा इस नामांकन का अनुमोदन बाकी है। यदि ऐसा हो जाता है तो वह प्रमुख बैंकर का पद ग्रहण करने वाली देश की पहली महिला होंगी।
इससे पहले वे फेडरल रिजर्व ऑफ सैन फ्रांसिस्को की प्रेसीडेंट व मुख्य कार्यकारी अधिकारी भी रह चुकी हैं। राष्ट्रपति बिल क्लिंटन के समय में वे व्हाईट हाऊस की आर्थिक सलाहकार समिति की प्रमुख थीं। उन्होंने कैलिफोर्निया विश्वविद्यालय तथा बर्कले के हास स्कूल ऑफ बिज़नेस में अध्यापन कार्य भी किया है।
