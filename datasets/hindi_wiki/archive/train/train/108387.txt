द वॉकिंग डेड एक अमेरिकी अंतर्भासी समय के बाद की टेलिविज़न शृंखला है। शृंखला का सर्जन फ्रैंक डराबोंट ने किया है। रॉबर्ट कर्कमॅन, टोनी मूर और चार्ली एड्लार्ड निर्मित कॉमिक बुक शृंखला द वॉकिंग डेड पर आधारित है।
शृंखला में एंड्रयू लिंकन शेरिफ डिप्टी रिक ग्राइम्स का किरदार निभाते हैं। रिक अचेतन अवस्था से उठने के पश्चात पाता है कि दुनिया पर "वॉकरस्" का प्रभुत्व है। ये वॉकरस् जॉर्ज ए॰ रोज़मेरी की हॉरर फ़िल्मों के ज़ोंबीयों से मेल खाते हैं। उठने के पश्चात रिक अपने परिवार और अन्य जीवित बचे लोगों को खोजने में लग जाता है।
द वॉकिंग डेड का अमेरिका में प्रीमियर अक्टूबर 31, 2010 को केबल टेलिविज़न चैनल ए॰एम॰सी॰ पर हुआ था। प्रथम सत्र को मिली सफ़लता के पश्चात चैनल ने शृंखला को इसके दूसरे सत्र के लिए नवीकृत करा जिसमें 13 प्रकरण थे तथा इसका प्रीमियर अक्टूबर 16, 2011 को हुआ। दूसरे सत्र के खत्म होने से दो प्रकरण पहले ए॰एम॰सी॰ ने घोषणा करी कि शृंखला तीसरे सत्र के लिए वापस आएगी। 
शृंखला को आलोचकों द्वारा अच्छी तरह प्राप्त किया गया है तथा इसने कई पुरुस्कारों के नामांकन भी प्राप्त किए हैं जिनमें राइटर्स गिल्ड ऑफ अमेरिका अवार्ड और गोल्डन ग्लोब पुरस्कार में सर्वश्रेष्ठ टेलिविज़न शृंखला ड्रामा भी शामिल हैं। शृंखला ने मजबूत नीलसन रेटिंग भी प्राप्त की हैं तथा केबल शृंखलाओं के लिए विभिन्न रिकॉर्ड भी तोड़े हैं। इनमें से ही एक रिकॉर्ड दूसरे सत्र के अंतिम प्रकरण ने बनाया जिसको 9 मिलियन दर्शकों ने देखा था जो इतिहास में सबसे अधिक देखे जाने वाला मूलभूत केबल ड्रामा प्रसारण बन गया।
