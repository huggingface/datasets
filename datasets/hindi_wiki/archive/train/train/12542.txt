राष्ट्रीय राजमार्ग क्र012 पर मध्यप्रदेश की राजधानी भोपाल से जबलपुर की और 100 किo मीo की दूरी पर ऐतिहासिक नगर बाडी में स्थित "माॅ हिंगलाज शक्ति पीठ" बारना नदी के उत्तरतट पर खाकी अखाडा के सिद्ध महन्तो की तपस्थली के समीप स्थित है। महन्त परम्परा का इतिहास "माँ हिंगलाज मन्दिर" स्थापना की पुष्टि करता है। खाकी अखाडा के महन्तगण सोरोजी की तीर्थयात्रा पर जाते रहे है। सोरोजी के पण्डा श्री प्रेमनारायण के द्वारा लिखित रचना "पण्डावही" में इन महन्तों के नाम उल्लेखित है। "पण्डावही" के अनुसार ब्रह्मलीन "श्री 108 महन्त तुलसीदास" महन्त परम्परा की 12वीं पीढी के महन्त हुये। ये बाडी-मण्डल के महामण्डलेश्वर रहे। महंत कविता लिखते थे।"तुलसीमानस शतक" एवं "नर्मदा चालीसा" आपकी प्रसिद्ध रचनाएॅ है। मंहत स्वतंत्रता संग्राम सेनानी ,समाजसेवी,संगीतकार,एवं इतिहासविद् थे।खाकी अखाडा के पूर्व संत-महन्त चमत्कारी एवं तपस्वी थे।खाकी अखाडा की मंहत परम्परा में चौथी पीढी के मंहत श्री भगवान दास महाराज "माँ हिंगलाज" को अग्नि स्वरूप में लेकर आये। वर्तमान में श्री रामजानकी मंदिर के पास में धूनी स्थान है वह स्थापना से 150 वर्ष तक अखण्ड धूनी चैतन्य रहने का स्थान हेेै। यह अग्नि ज्योति स्वरूप में मंहत जी बलूचिस्तान से लेकर आये थे। श्री मंहत भगवानदास जी, श्री राम के उपासक एवं माॅ जगदम्बा के अनन्य भक्त थे, उनके मन में "माॅ हिंगलाज शक्तिपीठ" के दर्शन की लालसा उठी। महंत अपने दो शिष्यों को साथ लेकर पदयात्रा पर निकल पडे। मंहत लगभग 2 वर्षो तक पदयात्रा करते रहे। अचानक मंहतश्री संग्रहणी-रोग से ग्रषित हो गए, अपितु अपनी आराध्य माँ के दर्शनो की लालसा में पदयात्रा अनवरत जारी रही। एक दिन मंहतश्री अशक्त होकर बैठ गए और माॅ से प्रार्थना करने लगे कि- हे माॅ आपके दर्शनो के बिना में वापिस नहीं जाउगा,चाहे मुझे प्राण ही क्यो त्यागना ना पडे। एक माह तक शारीरिक अस्वस्थता की स्थिति में जंगली कंदमूल-फल का आहार लेकर अपने संकल्प पर अटल रहे। कहते है कि भगवान भक्तों की कठिन से कठिन परीक्षा लेते है। वर्षा के कारण एक दिन धूनी भी शांत हो गई, जिस दिन धूनी शांत हुई उसके दूसरे दिन प्रातःकाल एक भील कन्या उस रास्ते से अग्नि लेकर निकली और महंत से पूछने लगी कि, बाबा आपकी धूनी में तो अग्नि ही नही है,आप क्यों बैठे हो। बाबा ने अपनी व्यथा उस कन्या को सुनाई। कन्या उन्हे अग्नि देकर अपने मार्ग से आगे बढकर अंतर्ध्यान हो गई। मंहतश्री ने उस अग्नि से धूनी चैतन्य की ओर मन ही मन "माॅ हिंगलाज" से प्रार्थना करने लगे। रात्रि में उनको स्वप्न आया कि भक्त अपने स्थान वापिस लौट जाओ। मैने तुम्हे दर्शन दे दिये हैं। मेरे द्वारा दी गई अग्नि को अखण्ड धूनी के रूप में स्थापित कर "हिंगलाज मंदिर" के रूप में स्थापना कर दो। 
1.प्राचीन माॅ हिंगलाज मंदिर के प्रमुख प्रवेश द्वार से प्रवेश करते ही पहले "माॅ हिंगलाज का प्राचीन मंदिर" के दर्शन होंगे। यह मंदिर लगभग 1800 ईशवी के समय का निर्मित है। मंदिर का शिखर गौड़शैली का बना हुआ है। माॅ की प्रतिमा जगदम्बे की 51वी उपशक्ति-पीठ के रूप में स्थापित हैं। सन् 2005 मे ट्रस्ट के द्वारा "श्री रामजानकी मंदिर" एवं "माॅ हिंगलाज मंदिर" का पुनःनिर्माण जनसहयोग से कराया गया।
2. "माँ हिगलाज मंदिर" से कुछ ही दूरी पर "श्री राम जानकी मंदिर" है,जिसमें हिन्दू धर्म के सम्पूर्ण देवी-देवताओ की अष्टधातु से निर्मित प्रतिमाएं है।
3.मंदिर से नीचे की और आते ही भगवान "श्री गणेश मंदिर" है।
4. "श्री गणेश मंदिर" से कुछ ही दुरी पर "शिवालय" स्थित है।
5. शिवालय के सामने की और पवन पुत्र "श्री हनुमान मंदिर" स्तिथ है। उक्त मंदिर के अतिरिक्त कुछ ही दूरी पर एक "पंचमुखी श्री हनुमान मंदिर" स्तिथ है।
7. मुख्य "माँ हिगलाज मंदिर" से लगभग 2 किoमीo की दूरी पर "श्री भूतेश्वर धाम" भोलेनाथ का मंदिर स्थित है।
उक्त माँ हिंगलाज शक्तिपीठ विश्व में दो स्थानों बलूचिस्तान एवं बाड़ी में प्रख्यात मंदिर के रूप में स्थित है।"माँ हिंगलाज कि कृपा"
"स्थानीय स्रोत एवं बुजुर्गों से प्राप्त जानकारी के आधार पर आलेख"
निर्मल परिहार बाड़ी
"जय माता दी"
