आधिकारिक वेबसाइट
व्हिटनी एलिज़ाबेथ ह्यूस्टन एक अमेरिकी गायिका, अभिनेत्री, मॉडल व निर्माता थी। 2009 में गिनीज़ वर्ल्ड रिकॉर्ड्स ने इन्हें सर्वाधिक पुरस्कार जितने वाली महिला नामित किया। ह्यूस्टन विश्व के सर्वाधिक बिकने वाले संगीत कलाकारों में से एक थी जिसमे उन्होंने 170 मिलियन अल्बम, एकल और वीडियो विश्वभर में बेचे थे। उन्होंने सात स्टूडियो अल्बम व तीन फ़िल्मों के साउंडट्रैक रिलीज़ किए और सभी डायमण्ड, मल्टी-प्लैटिनम, प्लैटिनम या गोल्ड प्रमाणित थे। ह्यूस्टन के मिश्र गीतों के लोकप्रिय चार्टों पर रहने और इसके साथ ही एमटीवी पर उनके वीडियो "हाउ विल आई नो" के दबदबे के करण कई अफ़्रीकी-अमरीकी कलाकारों को उनका अनुसरण करने की प्रेरणा मिली।
ह्यूस्टन एकमेव ऐसी कलाकार है जिनके लगातार सात गीत बिलबोर्ड हॉट 100 हीट की सूची में पहले क्रमांक पर रहे है। वे एल्टन जॉन के बाद दूसरे क्रमांक व एकमेव महिला कलाकार है जिनके नाम बिलबोर्ड मैगज़ीन वर्ष के अंत के दो प्रथम क्रमांक के बिलबोर्ड 200 अल्बम पुरस्कार है। ह्यूस्टन का 1985 में निकला पहला अल्बम व्हिटनी ह्यूस्टन अपने रिलीज़ के वक्त सर्वाधिक बिक्री वाला अल्बम बन गया। इस अल्बम को रोलिंग स्टोन्स ने 1986 वर्ष का सर्वश्रेष्ठ अल्बम घोषित किया और रोलिंग स्टोन्स की "500 अबतक के सबसे बेहतर अल्बमों की सूची" में 254 क्रमांक पर स्थान मिला। उनका दूसरा स्टूडियो अल्बम व्हिटनी बिलबोर्ड 200 अल्बम चार्ट पर पहले क्रमांक पर रहने वाला पहला महिला कलाकार का अल्बम बन गया।
ह्यूस्टन का पहला अभिनय पात्र फीचर फ़िल्म द बॉडीगार्ड में था। इस फ़िल्म के साउंडट्रैक ने 1994 में वर्ष के अल्बम का ग्रैमी पुरस्कार जीता। इसका मुख्य गीत "आई विल अल्वेज़ लव यु" संगीत इतिहास में सर्वाधिक बिक्री वाला गीत बन गया। इस अल्बम के साथ ह्यूस्टन नेल्सनसाउंडस्कैन सिस्टम के तहत एक सप्ताह में एक मिलियन से अधिक प्रतियाँ बेचने वाली कलाकार बन गई। ह्यूस्टन ने कई फ़िल्मों में कार्य किया व उनके गीत भी लिखे जिनमे वोटिंग टू एक्स्हेल और द प्रीचर्स वाइफ़ शामिल है।
11 फ़रवरी 2012 को ह्यूस्टन बेवर्ली हिल्स, कैलिफोर्निया के बेवर्ली हिल्टन होटल में मृत पाया गया जिसकी वजह तुरंत ज्ञात नहीं हो पाई। उनके मृत्यु का समाचार 2012 ग्रैमी पुरस्कारों के साथ आया और अमरीकी व अंतर्राष्ट्रीय मिडिया में काफ़ी बताया गया।
