डॉ॰ पी. जयरामन संस्कृत, हिन्दी एवं तमिल भाषा एवं साहित्य के विद्वान हैं। उन्होंने संस्कृत तथा हिन्दी में स्नातकोत्तर अध्ययन पूरा करने के बाद पीएच.डी. तथा डी.लिट. की उपाधि प्राप्त की है। भारतीय संस्कृति तथा साहित्य के प्रति समर्पित होकर उन्होंने अठारह वर्षों तक इन विषयों का गंभीर अध्ययन किया है। वे भारतीय रिजर्व बैंक के प्रबंधक के पद पर सोलह वर्षों तक कार्यकाल के समय बैंकिंग क्षेत्र में भारतीय भाषाओं तथा विशेषकर हिन्दी के प्रचार-प्रसार का महत्त्वपूर्ण कार्य किया। किंतु भारतीय विद्या भवन के आदर्शों से प्रभावितर होकर उन्होंने बैंक की सेवाओं से समय पूर्व अवकास लेकर वर्ष 1980 में उन्होंने न्यू यार्क में भारतीय विद्या भवन की स्थापना की और उनतीस वर्षों से भारतीय संस्कृति, परम्परा, दर्शन, भाषा, साहित्य एवं कलाओं के प्रचार-प्रसार में संलग्न हैं। इस समय भारतीय विद्या भवन में हिंदी तथा संस्कृत भाषाओं के साथ साथ भारतीय दर्शन, संगीत व नृत्य की शिक्षा भी दी जाती है। उन्होंने संस्कृत तथा तमिल में लिखी गई अनेक धार्मिक पुस्तकों का हिंदी व अँग्रेजी में अनुवाद किया है।
उन्हें हिन्दी साहित्य सम्मेलन, प्रयाग द्वारा साहित्य वाचस्पति, उत्तर प्रदेश हिन्दी संस्थान द्वारा साहित्य भूषण, हिन्दी भाषा एवं साहित्य की सेवा के लिए केन्द्रीय हिन्दी संस्थान, आगरा द्वारा 2003 में पद्मभूषण डॉ॰ मोटूरि सत्यानारायण पुरस्कार, 2007 में प्रवासी भारतीय सम्मान तथा 2009 में साहित्य और शिक्षा के क्षेत्र में पद्मश्री से सम्मानित किया गया है।
