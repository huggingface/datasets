शार्दुल ठाकुर  एक भारतीय क्रिकेट टीम के खिलाड़ी है जो घरेलू क्रिकेट मुम्बई के लिए खेलते है। ये प्रथम श्रेणी क्रिकेट खेलते हुए भारतीय अंतर्राष्ट्रीय क्रिकेट टीम के 218वें खिलाड़ी है। इन्होंने इंडियन प्रीमियर लीग में किंग्स इलेवन पंजाब के लिए खेले है जबकि अभी मुम्बई इंडियन्स के लिए खेलते है।
शार्दुल ठाकुर ने अपने स्कूली क्रिकेट जीवन में एक बार 6 गेंदों पर लगातार 6 छक्के लगाए थे। इन्होंने अपने प्रथम श्रेणी क्रिकेट की शुरुआत नवम्बर 2012 में जयपुर के सवाई मानसिंह स्टेडियम में राजस्थान के खिलाफ खेला था। इनके कैरियर की शुरुआत अच्छी नहीं रही और पहले चार मैचों में 82.0 की गेंदबाजी औसत से महज 4 विकेट लिए थे। लेकिन 2012-13 की रणजी ट्रॉफी में इन्होंने 26.25 की औसत से 6 टेस्ट मैचों में 27 विकेट लिए जिसमें एक बार एक पारी में 5 विकेट भी लिए थे। इसके अलावा इन्होंने 2013-14 की रणजी ट्रॉफी में 20.81 की गेंदबाजी औसत से 10 मैचों में 48 विकेट लिए थे।
2015-16 की रणजी ट्रॉफी के फाइनल मैच में सौराष्ट्र की टीम के खिलाफ आठ विकेट लिए थे और मुम्बई की टीम को 41वीं जीत मिली थी।
2015 इंडियन प्रीमियर लीग के लिए इन्होंने 20 लाख के लिए किंग्स इलेवन पंजाब के खेलना का निर्णय लिया था। इन्होंने अपना अपना इंडियन प्रीमियर लीग का मैच दिल्ली डेयरडेविल्स के खिलाफ खेला था जिसमें इन्होंने 4 ओवरों में 38 रन देकर 1 विकेट लिया था।
मार्च 2017 में इन्हें 2017 इंडियन प्रीमियर लीग के लिए राइजिंग पुणे सुपरजायंट्स के लिए चुना गया था।
इन्हें भारतीय क्रिकेट टीम के 2016 के वेस्ट इंडीज दौरे के लिए 16 सदस्य टीम में चुना गया था लेकिन इनको खेलने का मौका नहीं मिल पाया था। इसके बाद अगस्त 2017 में इनका नाम भारतीय क्रिकेट टीम का श्रीलंका दौरा 2017 के लिए वनडे सीरीज में शामिल किया गया था जिसमें इन्हें खेलने का मौका भी मिला। इन्होंने अपने एक दिवसीय अंतरराष्ट्रीय क्रिकेट की शुरुआत 31 अगस्त को श्रीलंका के खिलाफ की थी।। शार्दुल 10 नम्बर की जर्सी पहनने वाले दूसरे भारतीय खिलाड़ी बन गए है पहले सचिन तेंदुलकर पहना करते थे इस कारण सामाजिक मीडिया पर इसका काफी विवाद हुआ है।
