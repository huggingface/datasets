ब्रिगेडियर कुलदीप सिंह MVC, वीएसएम भारतीय सेना में एक सेवानिवृत्त अधिकारी है। उन्होंने लोंगावाला के प्रसिद्ध लड़ाई भारतीय सेना का वीरता के साथ नेतृत्व किया जिसके लिए उन्हें महावीर चक्र से सम्मानित किया गया।
बाॅलिवुड की फिल्म 'बाॅर्डर' लोंगावाला के युद्ध पर आधारित है। इसमें ब्रिगेडियर कुलदीप सिंह जी का किरदार सन्नी देओल ने निभाया था।
कुलदीप सिंह का जन्म गुर्जर परिवार में   अविभाजित भारत के पंजाब क्षेत्र में मांटगोमेरी में 22 नवंबर 1940 को हुआ था। उसके बाद उनका परिवार तो उनके पैतृक गांव चांदपुर रुरकी चला आया जो बलचौर में है। वे एनसीसी के सक्रिय सदस्य थे और जब उन्होने 1962 में होशियारपुर गवर्नमेंट कॉलेज से स्नातक की उपाधि प्राप्त की तब एनसीसी की परीक्षा भी उत्तीर्ण की थी। कुलदीप सिंह भारतीय सेना में सेवा देने वाले अपने परिवार के तीसरी पीढ़ी के सैन्य अधिकार हैं। उनके दोनों चाचा भारतीय वायुसेना में पाइलॉट ऑफिसर थे। कुलदीप सिंह अपने माता-पिता की अकेली सन्तान हैं।
कुलदीप सिंह सन् 1962 में भारतीय सेना में भर्ती हुए थे। उन्होने ऑफिसर्स ट्रेनिंग एकेदमी, चेन्नै से कमीशन प्राप्त किया और पंजाब रेजिमेन्ट की 23वीं बटालियन में प्रविष्ट हुए। उन्होंने 1965 के युद्ध में भाग लिया जहाँ वे पश्चिमी सेक्टर में तैनात थे। युद्ध के उपरान्त उन्होने एक साल के लिए संयुक्त राष्ट्र के आपातकालीन बल को अपनी सेवाएँ दी और गाजा में कार्यरत रहे। दो बार वे महू के प्रतिष्ठित इन्फैंट्री स्कूल में इन्स्ट्रक्टर भी रहे।
