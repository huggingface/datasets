
पायनालेज़ वृक्षों का वह जीववैज्ञानिक गण है जिसमें वह सारे कोणधारी पेड़ आते हैं जो इस समय विश्व में अस्तित्व में हैं। इस गण को पहले 'कोनिफ़ेरालेज़​' कहा जाता था। जीववैज्ञानिक वर्गीकरण की दृष्टि से पायनालेज़ 'पिनोप्सिडा' जीववैज्ञानिक वर्ग का हिस्सा है जो आगे 'पिनोफ़ाईटा' या 'कोणधारी' विभाग में आता है।
पायनालेज़ की सबसे बड़ी पहचान यह है कि यह वृक्ष और पौधे प्रजनन के लिए कोण बनाते हैं। हालांकि सभी जीवित कोणधारी पायनालेज़ के गण में आते हैं, कुछ अतिप्राचीन कोणधारियों के जीवाश्म मिले हैं जो इस गण में नहीं थे।
