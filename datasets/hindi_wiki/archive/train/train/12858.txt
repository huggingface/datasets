शिकोहाबाद शहर की स्थापना मुगल शहजादे दारा शिकोह ने की थी। ये प्रारंभ मे मैनपुरी जिले की तहसील  थी । तत्कालीन मुख्यमंत्री नारायण दत्त तिवारी ने इसे 5 फरवरी 1989 को नवनिर्मित जिले फिरोजाबाद में इसे शामिल कर दिया।
शिकोहाबाद शहर उत्तर प्रदेश राज्य मे अवस्थित है। शिकोहाबाद शहर के मध्य मे सिरसा नदी बहती है। शिकोहाबाद शहर जिला मुख्यालय से 12 किलोमीटर दूरी पर स्थित है। आगरा शहर से 62 किलोमीटर दूर स्थित है।
शिकोहाबाद शहर राष्ट्रीय राजमार्ग -2 पर स्थित है। शिकोहाबाद डिपो से बस किसी भी शहर के लिए मिल जाती है। शिकोहाबाद से मैनपुरी और एटा के लिए बस भी चलती है।
शिकोहाबाद जंक्शन रेलवे स्टेशन से आगरा, फरूखाबाद, दिल्ली, कोलकाता, मेरठ, इलाहाबाद शहर के लिये रेलगाड़ी द्वारा पहुँचा जा सकता है।
शिकोहाबाद शहर मे चार प्रमुख महाविद्यालय हैं:
इस शहर मे 6 प्रमुख इँटर कालेज है। लगभग 50 से अधिक इंग्लिश मीडियम स्कूल हैं।
शिकोहाबाद को शिक्षा नगरी के नाम से भी जाना जाता है। इस शहर में पूर्व मुख्यमंत्री मुलायम सिंह यादव ने शिक्षा प्राप्त की। यहाँ मैनपुरी, एटा और फिरोजाबाद के विद्यार्थी शिक्षा प्राप्त करते हैं । शिकोहाबाद शहर में एक निजी विश्वविद्यालय भी है।
यह शहर काँच उद्योग के लिये प्रसिद्ध था। यहाँ का उद्योग खराब स्थिति में है। इंडस्ट्रीयल पार्क की स्थापना सरकारी दफ्तरों और काग़ज़ में ही हुई है और वास्तव में नहीं है।
