पेराक मलेशिया का एक राज्य है। पूर्व मलेशिया के साबाह राज्य व सारावाक राज्य और प्रायद्वीपीय मलेशिया के पाहांग राज्य के बाद यह देश का चौथा सबसे बड़ा राज्य है।
पेराक के पश्चिमोत्तरी भाग में कभी गंगा नेगारा नामक हिन्दू-मलय राज्य हुआ करता था। पेराक राज्य में 19वीं सदी में बड़े पैमाने पर टिन का खनन आरम्भ हुआ। "पेराक" का अर्थ मलय भाषा में "चांदी" होता है जो शायद टिन के चांदी जैसे रंग के ऊपर पड़ा। जब अंतरराष्ट्रीय बाज़ारों में टिन के दाम गिरे तो राज्य की अर्थव्यवस्था को गहरा धक्का पहुँचा।
