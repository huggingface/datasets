मनीष कृष्णानंद पांडेय एक भारतीय अंतरराष्ट्रीय क्रिकेटर हैं। मुख्य रूप से एक दाएं हाथ के मध्यक्रम के बल्लेबाज घरेलू क्रिकेट में कर्नाटक का और आईपीएल में कोलकाता नाइट राइडर्स में का प्रतिनिधित्व करते हैं। उन्होंने अपने पूर्व आईपीएल टीम रॉयल चैलेंजर्स बैंगलोर के लिए एक सलामी बल्लेबाज के रूप में खेला आईपीएल में शतक लगाने वाले पहले भारतीय खिलाड़ी बने।
पांडे ने भारत के लिए अपने एक दिवसीय अंतरराष्ट्रीय क्रिकेट में पदार्पण ज़िम्बाब्वे के विरुद्ध जुलाई 2015 में किया उन्होंने इसी दौरे पर 17 जुलाई 2015 को भारत के लिए ट्वेंटी -20 अंतर्राष्ट्रीय क्रिकेट में पदार्पण किया 
पांडेय ने क्रिकेट खेलना तीसरे क्लास से प्रारंभ किया। उनकी स्कूलिंग केंद्रीय विद्यालय नंबर 1 देवलाली से हुई हैं। मनीष 2008 में अंडर 19 विश्व कप जीतने वाले टीम का भी हिस्सा थे। उन्हें इंडियन प्रीमियर लीग के 2008 सत्र में मुंबई इंडियंस 'टीम के लिए चयनित किया गया था। आईपीएल में शतक बनाने वाले वे पहले भारतीय हैं। आईपीएल-7 सत्र में उन्हें मैन ऑफ़ द मैच चुना गया था उन्होंने इस मैच में किन्ग्स 11 पंजाब के खिलाफ 94 रन की पारी खेली थी
पांडे ने अपनी एक दिवसीय अंतरराष्ट्रीय करियर की शुरुआत जिम्बाब्वे के खिलाफ 14 जुलाई 2015 को की थी उन्होंने अपने कैरियर की शुरुआत काफी सफल तरीके से की थी एवं केदार जाधव के साथ 144 रन की साझेदारी की थी। पांडे उस समय क्रीज पर आये जब भारत ने 4 विकेट के नुकसान पर 82 पर बनाया था एवं संघर्ष कर रहा था। उन्होंने धमाकेदार 71 रन की पारी खेली एवं अपना पहला अर्धशतक बनाया। ऑस्ट्रेलिया दौरे पर गयी भारतीय टीम में भी उनका चयन हुआ था। ऑस्ट्रेलिया दौरे का अंतिम मैच जो सिडनी क्रिकेट ग्राउंड पर खेला गया था, उन्होंने 104 की पारी खेली एवं भारत को श्रृंखला के अपने आखिरी मैच जीतने में मदद की। 
इंडियन प्रीमियर लीग में इन्होंने साल 2008 में मुंबई इंडियंस की तरफ से खेलते हुए कैरियर की शुरुआत की थी। इसके बाद इन्होंने रॉयल चैलेंजर्स बैंगलोर, पुणे वॉरियर्स इंडिया और कोलकाता नाइट राइडर्स की तरफ से खेले जबकि 2018 इंडियन प्रीमियर लीग में इन्हें सनराइजर्स हैदराबाद ने अपनी टीम में शामिल कर दिया।
