अवेंजर्स: ऐज ऑफ़ अल्ट्रॉन 2015 में बनी अमेरिकी सुपर हीरो फिल्म है। ये 2012 की द अवेंजर्स की अगली कड़ी है। इसमें आयरन मैन है। इसमें थॉर, ब्लैक विडो, कैप्टेन अमेरिका, हॉक आइ और हल्क हैं। उनको चुनौती देने के लिए क्विकसिल्वर और स्कारलेट विच खलनायक की भूमिकाओं में हैं तो कृत्रिम बुद्धिमत्ता से युक्त अल्ट्रॉन भी।
कहानी कुछ इस तरह की है कि आयरन मैन और उनके साथी मिलकर लोकी की छड़ी वापस पाने के लिए एक अभियान को अंजाम दे रहे हैं। यहीं उनका सामना दो म्युटेंट जुड़वाँ क्विकसिल्वर और स्कारलेट विच से होता है। वहाँ पर टोनी को लोकी की छड़ी भी मिलती है और तभी स्कारलेट विच उसे विनाश का दृश्य दिखती है जिसमे सभी अवेंजर्स बुरी तरह घायल व मृत अवस्था में पड़े हैं। वे कहते हैं कि ये सब टोनी की वजह से हुआ क्योंकि उसने दुनिया को बचने की पूरी कोशिश नहीं की। तबाही का मंजर देखने के बाद टोनी स्टार्क ब्रूस बैनर के साथ मिलकर उस छड़ी के अंदर मौजूद कृत्रिम बुद्धिमत्ता से से एक प्रोग्राम बनाने का प्रयास करता है पर बहुत कोशिशें करने के बाद भी कुछ नहीं हो पता। इस सब काम से थक जाने के बाद टोनी और ब्रूस बैनर अवेंजर्स की पार्टी के लिए निकल पड़ते हैं और जार्विस को अल्ट्रॉन प्रोग्राम की समस्या को दूर करने में लगा देते हैं। इसी बीच जार्विस और अल्ट्रॉन के बीच बहस होती है और अल्ट्रॉन गुस्से में आकर जार्विस को मार डालता है। और सारे सिस्टम को अपने कब्जे में ले लेता है और पार्टी में घुस जाता है। पार्टी में अवेंजर्स और अल्ट्रॉन के बीच लड़ाई होती है। वे उसके शरीर को तोड़ देते है पर वह दूसरी जगह अपना नया शरीर बना लेता है। अल्ट्रॉन मानवता का अंत करना चाहता है और इस लिए वो अडमेंटियम धातु से एक इंसानी शरीर व एक मशीन बनाता है उस शरीर को अल्ट्रॉन से छीनकर टोनी और ब्रूस जार्विस की सहायता से उस शरीर को जीवित कर देते हैं और इस प्रकार एक नए सुपर हीरो विज़न का जन्म होता है। जिसके माथे पर वो पीला जादूई पत्थर है जिसमे विनाश की अद्भुत क्षमता है।उधर अल्ट्रॉन पूरे शहर को ऊपर उठा कर उसे एक उल्का की भांति पृथ्वी पर गिराना चाहता है। तभी निक फ्यूरी भी अपना जहाज लेकर वहां उस शहर के पास पहुँच जाता है और सभी लोगों को सुरक्षित निकाल लिया जाता है। शहर खाली हो जाने पर टोनी और थॉर मिलकर उस शहर को हवा में ही राख कर देतें है और सभी बच जाते हैं।
विजन
इस फ़िल्म का फिल्मांकन 11 फ़रवरी 2014 में जोहान्सबर्ग, साउथ अफ्रीका में हुआ।इसके बाद 22 मार्च को इसके निर्माता इटली गए और 28 मार्च तक वहीँ पर फिल्मांकन हुआ।8 अप्रैल को शूटिंग इंग्लैंड में हुई जो की 1940 के एक फ्लैशबैक सीक्वेंस के लिए थी। इसके अतिरिक्त इसकी शूटिंग दक्षिण कोरिया ,बांग्लादेश, और न्यूयॉर्क में भी हुई। 
