तंग राज्य प्राचीन चीन के झोऊ राजवंश के अंतिम भाग में बसंत और शरद काल और झगड़ते राज्यों के काल के दौरान एक रियासत थी। यह 1046 ईसापूर्व से 414 ईसापूर्व तक चला। यह लू राज्य के अधीन था और आधुनिक शानदोंग प्रान्त के दक्षिण भाग में स्थित था। इसका क्षेत्र अब तंगझोऊ नामक शहरी-ज़िले में आता है। तंग राज्य को आगे चलकर युए राज्य ने हड़पकर अपने क्षेत्र में मिला लिया था। बहुत से चीनी लोग जिनका पारिवारिक नाम 'तंग' होता है इसी क्षेत्र से होते हैं। तंग राज्य प्रसिद्ध चीनी दार्शनिक मोज़ी की जन्मभूमि भी थी।
