अर्दशीर​ प्रथम या अर्दशीर यकुम ईरान के सासानी साम्राज्य का संस्थापक और प्रथम सम्राट था। यह पहले दक्षिणी फ़ारस प्रान्त के इस्तख़्र​ क्षेत्र का शासक हुआ करता था जिसने पार्थी साम्राज्य के पतन के साथ अपना साम्राज्य बनाया। यह सासानी साम्राज्य 400 सालों तक चला और इसका पतन तब हुआ जब अरब मुस्लिमों के राशिदुन ख़िलाफ़त​ ने 651 ईसवी में इसे हराकर ख़त्म कर दिया।
'अर्दशीर' शब्द मध्य फ़ारसी के 'अर्दख़शेर​', पार्थी भाषा के 'अर्तख़शथ़्र​' और पहलवी भाषा के 'अर्थश्त्र' शब्दों से सम्बंधित है, जिनका अर्थ है 'वह जिसका राज्य दिव्य व्यवस्था हो'। क्योंकि संस्कृत और फ़ारसी दोनों हिन्द-ईरानी भाषा-परिवार की बहने हैं, इस से मिलते-जुलते सजातीय शब्द संस्कृत में भी मिलते हैं: 'ऋत क्षेत्र' ।
