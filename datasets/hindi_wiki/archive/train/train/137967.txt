व्हीलर द्वीप, भारतीय राज्य ओडिशा के सागर तट से परे और राज्य की राजधानी भुवनेश्वर से लगभग 150 किलोमीटर की दूरी पर स्थित एक द्वीप है, जिसका प्रयोग भारत अपने प्रक्षेपास्त्र कार्यक्रम के परीक्षण केन्द्र के रूप में करता है।
व्हीलर द्वीप भारत के पूर्वी तट से लगभग 10 किलोमीटर की दूरी पर बंगाल की खाड़ी में और चाँदीपुर के दक्षिण में लगभग 70 किलोमीटर की दूरी पर स्थित है। द्वीप की लम्बाई 2 किलोमीटर और क्षेत्रफल 390 एकड़ है। निकटतम पत्तन धमर है। 
