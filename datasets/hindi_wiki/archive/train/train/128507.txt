वर्णक्रमीय रेखा किसी सतत वर्णक्रम में उपस्थित हलकी या गाढ़ी रेखा को कहते हैं। यह एक विशेष आवृत्ति के प्रकाश के उत्सर्जन या अवशोषण के कारण बनती हैं। वर्णक्रमीय रेखाओं के द्वारा अक्सर परमाणुओं और अणुओं की पहचान की जाती है। हमसे लाखों प्रकाशवर्ष दूर स्थित तारों व ग्रहों की रासायनिक संरचना का अनुमान उनसे आने वाले प्राकश में उपस्थित वर्णक्रमीय रेखाओं से लगाया जा सकता है, जो कि इनके बिना असम्भव होता।
