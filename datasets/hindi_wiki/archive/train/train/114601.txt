मुत्तहिदा क़ौमी मूवमेंट पाकिस्तान का एक सेक्युलर राजनीतिक दल है। यह मुखयतः उर्दूभाषी मुजाहिरों का दल है। वर्तमान समय में यह दल सिन्ध प्रान्त का दूसरा सबसे बड़ा दल है जिसके पास 130 में से 54 सीटें हैं। यह पाकिस्तान की नेशनल असेम्बली में चौथी सबसे बड़ी पार्टी है। 
अल्ताफ़ हुसैन ने 1978 में 'आल पाकिस्तान मुजाहिर स्टुडेन्ट्स ऑर्गनाइजेशन' बनाया जिससे 1984 में मुज़ाहिर कौमी मूवमेन्ट का जन्म हुआ। 1997 में इस पार्टी ने अपना नाम बदलकर 'मुत्तहिदा क़ौमी मूवमेंट' रख लिया। कराची में इसका आधार बहुत तगड़ा है।
 
