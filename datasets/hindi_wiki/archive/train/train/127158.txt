पुंचाक जाया, जिसे कई बार कारस्टेन्स शिखर भी कहा जाता है, इंडोनेशिया के पापुआ प्रांत में स्थित सुदिरमन पर्वतमाला का एक पर्वत है। यह इंडोनेशिया का सबसे ऊँचा पर्वत है, और साथ ही यह नये गिनी द्वीप और पूरे ओशिआनिया क्षेत्र का भी सबसे ऊँचा पर्वत है। इस पर्वत के भूमध्य रेखा के समीप होने के बावजूद इसकी ऊँचाई के कारण इसपर बर्फ़ का जमावड़ा रहता है और इसपर हिमानियाँ चलती हैं। वैश्विक ग्रीष्मीकरण की वजह से यह हिमानियाँ सिकुड़ रही हैं और यह पर्यावरणीय वैज्ञानिकों के लिये चिंता का विषय है।
सन् 1936 में पुंचाक जाया पर हिम की टोपी
हिमानियों का सुकड़ाव
