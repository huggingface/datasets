ख़ंजर 1980 में आत्माराम द्वारा निर्मित एवं निर्देशित हिंदी भाषा की फ़िल्म है| इस रोमांचक एवं आपराधिक फ़िल्म में नवीन निश्चल प्रमुख कलाकार तथा रीना रॉय, सुरेश ओबेरॉय, अमज़द खान, जयश्री टी, महमूद, रीटा भादुड़ी, शेखर कपूर, के.एन. सिंह, जानकीदास, जीवन, मुराद एवं सज्जन सहायक कलाकार है| नितिन मंगेश ने इसमें संगीत दिया तथा गीत माया गोविन्द ने लिखे हैं|
कथा आपराधिक जाँच में एक खंजर व उसके अभिरक्षक से संबंधित लोगों की रहस्यात्मक हत्याओं के विषय में है|
प्रकाश नामक एक पुस्ताकालयाध्यक्ष अपनी बेटी के साथ रहता है| एक दिन उसका पुराना मित्र तथा जासूस कैप्टेन उस्मान उसे मिल एक डायरी व खंजर दे कर उन्हें सुरक्षित रखने कहता है| उन्हें देते उस्मान बताता है कि वे एक आपराधिक जाँच से संबंधित हैं तथा एक गिरोह इनके लिए उसका पीछा कर रहा है| कुछ समय बाद प्रकाश को उस्मान की ह्त्या का समाचार मिलता है| एक अंजान व्यक्ति उसे डायरी व खंजर के विषय में फोन पर बात करता है| कुछ दिन बाद प्रीती नामक लड़की प्रकाश से मिल, उसके साथ हुए डायरी व खंजर के बारे में जानने का प्रयत्न करती है| उसकी हरकतें देख प्रकाश उस्मान की डायरी, खंजर, उस्मान की ह्त्या व प्रीती की हरकतें पुलिस से सविस्तार बताता है| वे उसे प्रीती से अपने गिरोह के विषय में पता करने की सलाह देते है| प्रकाश के पूछने पर प्रीती बताती है के वह यह सब प्रिंस के कहने पर कर रही है| इधर प्रीती के विषय जान प्रिंस उसकी ह्त्या करवाता है| कुछ दिन बाद रमेश, प्रकाश की छोटी बहन ज्योति का पति, की भी ह्त्या होती है| ये सभी रहस्यात्मक हत्याएं उसके पास के खंजर से संबंधित जान प्रकाश चिंतित होता है| अपने जादूगर मित्र जगत तथा रसवंती के साथ वह उदयगढ़ के स्वामीजी से इस विषय में पता करने जाता है| इसपर खंजर व हत्याओं का रहस्य और उलझता है| कुछ रोमांचक घटनाओं के बाद खंजर का रहस्य सुलझ जाता है|
सभी गीत माया गोविंद ने लिखे तथा संगीत नितिन मंगेश ने दिया है|
