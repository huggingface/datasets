मान्गीस्त​ऊ प्रांत मध्य एशिया के क़ाज़ाख़स्तान देश का एक प्रांत है। इसकी राजधानी कैस्पियन सागर के किनारे स्थित अकतऊ शहर है, जो क़ाज़ाख़स्तान की सबसे बड़ी बंदरगाह भी है। इस प्रांत की दक्षिणी सीमा तुर्कमेनिस्तान के बलक़ान प्रान्त से और पूर्वी सीमा उज़बेकिस्तान के क़ाराक़ालपाक़स्तान प्रान्त से लगती हैं।
क़ाज़ाख़स्तान का कैस्पियन सागर के साथ लगने वाले तट का अधिकाँश हिस्सा मान्गीस्त​ऊ प्रांत में आता है और इस प्रांत की राजधानी भी उसी सागर पर एक बंदरगाह है। इस राज्य में रेगिस्तान, पहाड़, पठार और कैस्पियन के साथ लगा मैदानी इलाक़ा सभी शामिल हैं। उस्त-उर्त पठार पर स्थित राज्य के उत्तरी भाग में सर्दियों में बहुत ठण्ड पड़ती है। प्रान्त का सबसे ऊँचा स्थान 556 मीटर ऊँचा ओत्पन पहाड़ है जबकि सबसे नीच;अ स्थान कैस्पियन सागर के साथ की कैस्पियन द्रोणी का समुद्र-तल से 132 मीटर नीचे का क्षेत्र है। सोवियत संघ के ज़माने में यहाँ ज़मीन से तेल निकला था और इस प्रान्त में तेल-सम्बन्धी उद्योग से बहुत विकास हुआ है।
1999 की जनगणना में मान्गीस्त​ऊ प्रांत के 50.9% लोग कज़ाख़ और 32.9% रूसी जाति के थे।
सर्दियों में राजधानी अकतऊ के एक स्वागत चिह्न के पास खड़े घोड़े
हलकी बर्फ़बारी के बाद प्रान्त का एक भीहड़ इलाक़ा
अकतऊ शहर से 170 किमी पूर्व स्थित अजीब रूप वाला शेरगला पहाड़
कैस्पियन सागर के किनारे स्थित राजधानी अकतऊ का एक दृश्य
अकतऊ हवाई अड्डा
