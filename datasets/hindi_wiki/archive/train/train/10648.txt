गोरखपुर हरियाणा अणु विद्युत परियोजना एक प्रस्तावित नाभिकीय ऊर्जा संयंत्र है जो हरियाणा के फतेहाबाद जिले के गोरखपुर गाँव में में स्थित होगा। 13 जनवरी 2014 को इस परियोजना के पहले चरण का शिलान्‍यास प्रधानमंत्री श्री मनमोहन सिंह द्वारा किया गया।
2800 मेगावाट की परियोजना के अंतर्गत 700 मेगावाट क्षमता वाले चार रिएक्‍टरों को दो चरणों में स्‍थापित किया जाना प्रस्‍तावित है। प्रथम चरण में 700 मेगावाट के 2 यूनिट होंगे। यह कार्य 2020-21 में पूरा होने की संभावना है।
न्यूक्लियर पावर कॉर्पोरेशन ऑफ इण्डिया द्वारा बनाई जा रही इस परियोजना के प्रथम चरण में यूनिट 1 तथा 2 को पूरा करने की लागत 20,594 करोड़ रुपए है। 2013-14 में इसके लिए 80 करोड़ रुपए की राशि आबंटित की गई।
यह संयंत्र भारतीय वैज्ञानिकों द्वारा विकसित स्वदेशी प्रौद्योगिकी पर आधारित है। और निर्माणाधीन काकरापार एटॉमिक पॉवर स्टेशन की यूनिट 3 व 4 तथा राजस्थान एटॉमिक पॉवर स्टेशन की यूनिट 7 व 8 के समान हैं। आकार और डिज़ाईन विशेषताएँ तारापुर एटॉमिक पॉवर स्टेशन की 540 MWe क्षमता वाली यूनिट 3 व 4 के लगभग समान हैं।
