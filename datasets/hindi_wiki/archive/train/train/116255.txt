अन्तर्ग्रहीय अंतरिक्ष उड़ान या अन्तर्ग्रहीय यात्रा ग्रहों के बीच किसी यान की अंतरिक्ष उड़ान को कहते हैं। यह वास्तविक या काल्पनिक हो सकती है, हालांकि आमतौर पर "अन्तर्ग्रहीय" शब्द एक ही ग्रहीय मण्डल के दो ग्रहों के बीच की यात्रा को कहा जाता है। भारत के मंगलयान की पृथ्वी से मंगल ग्रह की यात्रा इसका एक उदाहरण है। दो अलग तारों या उनके ग्रहों के बीच की यात्रा को अंतरतारकीय अंतरिक्ष उड़ान कहते हैं, हालांकि ऐसी यात्राएँ अभी तक केवल काल्पनिक ही हैं।
