जयदीप अहलावत एक भारतीय अभिनेता हैं। उन्होंने बॉलीवुड में अक्षय कुमार निर्मित फ़िल्म आक्रोश से अभिनय की शुरूआत की, यद्दपि उनका सबसे महत्वपूर्ण अभिनय अनुराग कश्यप की फ़िल्म गैंग्स ऑफ़ वासेपुर में शाहिद के रूप में रहा।
उनका जन्म रोहतक, हरियाणा के गाँव खरकाड़ा के एक जाट परिवार में हुआ और उन्होंने अभिनय के क्षेत्र में अपनी स्नातक की शिक्षा भारतीय फिल्म और टेलिविज़न संस्थान से 2008 में पूर्ण की।
जयदीप अहलावत ने अपने स्नातक के बाद अभिनय के क्षेत्र में कदम रखा। उन्होंने प्रथम अभिनय प्रियदर्शन की फ़िल्म खट्टा मिट्ठा में खलनायक के रूप में किया। उसी वर्ष वो अजय देवगन के साथ फ़िल्म आक्रोश में नजर आये। उसके बाद उन्होंने कई बड़े बैनर की फ़िल्में भी की जैसे अनुराग कश्यप की गैंग्स ऑफ़ वासेपुर और कमल हासन की विश्वरूपम .

