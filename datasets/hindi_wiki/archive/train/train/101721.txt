दाग़िस्तान उत्तरी कॉकस क्षेत्र में स्थित रूस का एक राज्य है। भाषा और जाती के नज़रिए से इस प्रदेश में बहुत विविधता है। यहाँ ज़्यादातर कॉकसी, अल्ताई और ईरानी भाषाएँ बोली जाती हैं। यहाँ की सब से बड़ी जातियाँ अवर, दरगिन, कुमिक, लज़गी और लाक हैं। हालांकि यहाँ के केवल 4। 7% लोग रूसी हैं, फिर भी रूसी यहाँ की राजभाषा है। समय-समय पर इस इलाक़े में समुदायों के बीच तनाव का वातावरण और झड़पें होती रहती हैं और आतंकवाद के भी हादसे होते रहते हैं।
इसका सरकारी नाम "दाग़िस्तान गणराज्य" है। गणराज्य, रूस के अवरोही क्रम में दूसरे स्तर के विभाग होते हैं। दाग़िस्तान की राजधानी मख़ाचक़ला है।
दाग़िस्तान का क्षेत्रफल 50,300 वर्ग किमी है, जो की भारत के पंजाब राज्य के लगभग बराबर है।
2002 में दाग़िस्तान की आबादी 2,576,531 थी, जिसमें से 42.8% लोग शहरी क्षेत्रों में और 57.2% ग्रामीण इलाकों में रहते थे। भिन्न जातियों के जनसँख्या आंकड़े बीते वर्षों के साथ बदलते गए हैं और कुछ इस प्रकार हैं -
