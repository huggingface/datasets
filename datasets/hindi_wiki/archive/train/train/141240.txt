विश्व को एक नयी दिशा और वसुदेव कुटुंबकम का दर्शन देने के लिए अनेको ऋषि- मुनि, महात्मा और संत भारत की भूमि पर आये है जिन्होंने अपने चिंतन और साधना की शक्ति से हर युग में एक नयी ऊर्जा मानवता को प्रदान की है। इसी श्रंखला में श्री कल्कि पीठाधीश्वर प्रमोद कृष्णम का नाम बड़े सम्मान व गौरव के साथ लिया जाता है। श्री प्रमोद कृष्णमजी का जन्म 4 जनवरी 1965 को उत्तर प्रदेश के संभल जनपद के एक गांव एंचोड़ा कम्बोह में क्षत्रिय परिवार में हुआ था। प्रमोद कृष्णम कांग्रेस के नेता रहे हैं,वे संभल  कांग्रेस के टिकट पर लोकसभा चुनाव लड़ चुके हैं जहां उन्होंने महिमा चौधरी और मोनिका बेदी को चुनाव प्रचार में उतारा था। हालांकि वे पांचवे स्थान पर रहे।
पुराणों का उद्घोष है कि भगवान श्री हरिविष्णु का दसवां व अंतिम अवतार श्री कल्कि के रूप में इसी संभल नमक स्थान पर होगा। पुराणों की इस उद्घोषणा को जन जन तक पहुंचने का महानतम कार्य करने का श्रेय आचार्य श्री प्रमोद कृष्णम जी को ही दिया जाता है। यूँ तो विश्व में अनेको पीठ और धाम स्थापित है, परन्तु श्री कल्कि पीठ एक ऐसा सिद्ध स्थान है जिसकी स्थापना भगवान के अवतरण से पूर्व हुई है। 
2 नवंबर 2007 को भारत के प्रमुख संतो की उपस्थिति में श्री कल्कि पीठाधीश्वर आचार्य प्रमोद कृष्णम जी ने श्री कल्कि धाम के निर्माण का संकल्प लेते हुए यह घोषणा की, कि श्री कल्कि धाम विश्व का एक अनूठा धाम होगा जिसमे भगवान श्री हरी विष्णु के दसावतार के 10 अलग अलग गर्भ गृह होंगे।
जन -जन के ह्रदय तक श्री कल्कि भगवान की भक्ति पहुँचाने के लिए श्री आचार्य प्रमोद कृष्णम निरंतर रूप से कार्यरत है। विश्वबंधुत्व और वसुधेव कुटुंबकम के भाव को आत्मसात करते हुए श्री आचार्य प्रमोद कृष्णम जी ने हिन्दू मुस्लिम एकता के लिए अत्यंत सराहनीय कार्य किया है। ऋषि परंपरा में श्री आचार्य प्रमोद एक ऐसे विलक्षण संत है जिनके लाखों अनुयायी ईसाई और इस्लाम धर्म के मानने वाले है हालांकि उन्हें अपने कार्यो को लेकर कई बार विरोध भी झेलना पड़ा है। परन्तु श्री आचार्य प्रमोद जी का एक मत है कि परमात्मा एक है और हम सब परमात्मा की संतान है तो फिर हम अलग कैसे हो सकते है कट्टरता और संकीर्णता का नाम धर्म नहीं हो सकता इसलिए विश्व के प्रत्येक भाग में रहने वाला प्रत्येक मानव हमारा है। श्री कल्कि पीठाधीश्वर आचार्य प्रमोद कृष्णम जी का प्रयास है कि भगवान श्री कल्कि के नाम से एक आध्यात्मिक विश्वविद्यालय, वैदिक गुरुकुल गौशाला और एक अस्पताल का निर्माण भी श्री कल्किधाम के साथ ही पूर्ण हो। 
श्री कल्कि फाउंडेशन और परमार्थ ट्रस्ट द्वारा समाज के कमजोर वर्गों के लिए शिक्षा और स्वस्थ्य के साथ साथ मासिक निर्वाण पत्रिका का प्रकाशन किया जा रहा है। धर्म एवं राष्ट्र से जुड़े विभिन्न मुद्दों पर देश के विचारको और दूसरे धर्म के धर्म गुरुओं के साथ चिंतन करके ज्वलंत समस्याओ के समाधान हेतु श्री आचार्य प्रमोद जी निरंतर प्रयासरत रहते है।
