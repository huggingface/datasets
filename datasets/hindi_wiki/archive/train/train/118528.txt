द मेट्रिक्स रिलोडेड 2003 में बनी अमेरिकी विज्ञान पर आधारित फ़िल्म है जो द मेट्रिक्स का दुसरा भाग है।
पहली फ़िल्म की घटनाओं के छः वर्षों बाद मॉर्फियस को लोगोस की कैप्टन नायोबी का सन्देश आता है जो सभी ज़ायॉन के जहाज़ों को मिलने के लिए बुलाती है। ज़ायन को ओसयारस के आखरी ट्रांसमिशन से पता चला है की सेंटिनलों की एक सेना ज़ायॉन की ओर खुदाई कर रही है और अगले 72 घंटो में शहर में पहुँच जाएगी। कमांडर लॉक, जो ज़ायॉन के उच्च सेना अफसर है, सभी जहाज़ों को ज़ायॉन लोटने का आदेश देते है ताकि युद्ध की तयारी की जा सके। मॉर्फ़ियस एक जहाज़ को ऑरेकल से संपर्क साधने के लिए पीछे रुकने की अनुमति मांगता है। केड्यूसास को ऑरेकल का सन्देश मिलता है और नेबुकनेज़र निकल जाता है ताकि निओ उससे बात कर सके। केड्यूसास का एक नया सदस्य, बेन, एजंट स्मित से भीड़ जाता है जो बेन का अवतार ले लेता है। स्मित मेट्रिक्स से बाहर आकार बेन के असली शारीर पर काबू कर लेता है।
ज़ायॉन के मंदिर में मॉर्फ़ियस जनता को आने वाली मशीनों के बारे में खबर देता है। निओ को ऑरेकल से सन्देश मिलता है और वह मेट्रिक्स में वापस उससे मिलने जाता है। यह जान कर की ऑरेकल मेट्रिक्स का ही एक हिस्सा है निओ उससे पूछता है की वह किस आधार पर उसपे भरोसा कर सकता है और वह उसे उत्तर देती है की यह निर्णय उसे ही लेना है। ऑरेकल समझती है की वह एक निकला गया प्रोग्राम है और निओ को मेट्रिक्स के सोर्स तक चबिवाले की मदद से जाने के लिए कहती है जो मेरोविन्जियन का कैदी है। चबिवाला वह चाबियाँ बनाता है जो छिपे हुए दरवाज़े खोल सकती है। ऑरेकल के जाने के बाद स्मित आता है और निओ को बताता है की उससे हारने के बाद उसे पता था की उसे सोर्स के पास लौटना है जहां उसे मिटा दिया जाएगा परन्तु उसने ऐसा नहीं किया और अब एक बाघि प्रोग्राम बन गया है। वह अपने क्लोन बनाने की काबिलियत दिखता है जिससे वह मेट्रिक्स के अन्य लोगों को अपने प्रतिरूपों में बदल सकता है जिनमे अन्य एजंट भी शामिल है। वह निओ को भी बदलने की कोशिश करता है परन्तु असफल हो जाता है जिसके चलते निओ और स्मित के प्रतिरूपों में जंग छिड जाती है। निओ काफी देर लड़ने के बाद बढती संख्या के कारण निकल जाता है।
निओ, मॉर्फ़ियस और ट्रिनिटी मेरोविन्जियन के पास चबिवाले को मांगने के लिए आते है पर वह मना कर देता है। उसकी पत्नी पर्सिफोन अपने पति से तंग आ कर उसे धोका दे देती है और तीनों को चबिवाले के पास ले आती है पर एक मेरोविन्जियन को भाग कर अपने पति को खबर करने के लिए ज़िंदा छोड देती है। मेरोविन्जियन जल्द ही पहुँच जाता है जबकि मॉर्फ़ियस ट्रिनिटी और चबिवाला भाग निकलते है और निओ मेरोविन्जियन के अलोकिक आदमियों से लड़ता है। मॉर्फ़ियस और ट्रिनिटी चबिवाले के साथ हाइवे पर बचने की कोशिश करते है और कई एजंटो व सफ़ेद जुड़वा भाइयों का सामना करते हैं। अंततः दोनों जुड़वा भाई मारे जाते है और निओ उड़ कर मॉर्फ़ियस और चबिवाले को बचा लेता है।
ज़ायॉनके बचे हुए जहाज़ मशीनों से लड़ने की तयारी करते हैं। मेट्रिक्स के अंदर नेबुकनेज़र, विजिलंट और लोगोस का कर्मीदल चबिवाले और निओ को सोर्स के दरवाज़े तक पहुचाने में मदद करते हैं। लोगोस के कर्मीदल को एक उर्जा संयंत्र को बर्बाद करना है ताकि सुरक्षा सिस्टम चबिवाले की चाबी से शुरू ना हो सके और विजिलंट के कर्मीदल को एक बैकअप पावर सयंत्र को उडाना है। लोगोस का कर्मीदल सफल हो जाता है परन्तु विजिलंट को सेंटिनल उड़ा देते है जिससे पूरा कर्मीदल मेट्रिक्स में मारा जाता है। निओ के मना करने के बावाजूद ट्रिनिटी मेट्रिक्स में लोट आती है और बैकअप संयंत्र को बर्बाद कर देती है। वहां से निकलते वक्त उसका सामना एजंट से हो जाता है और लड़ाई शुरू हो जाती है। निओ, मॉर्फ़ियस और चबिवाला सोर्स तक पहुँच जाते है परन्तु मुख्य दरवाज़ा खोलने से पहले ही स्मित आकार उन्हें मारने की कोशिश करता है। चबिवाला सोर्स का दरवाज़ा खोल देता है जिसके ज़रिए निओ और मॉर्फ़ियस स्मित से बच निकलते है परन्तु चबिवाला मारा जाता है।
अंदर निओ की मुलाकात एक प्रोग्राम आर्किटेक्ट से होती है जो मेट्रिक्स का रैचैता है। एक वार्तालाप में आर्किटेक्ट निओ को समझाता है की निओ मेट्रिक्स के डिज़ाइन का हिस्सा है और इससे पहले मेट्रिक्स और चुने हुए के कई संस्करण आ कर जा चुके है। अगर निओ मेट्रिक्स के सोर्स में मिलकर उसे रिबूट नहीं करेगा तो वह क्रैश हो जाएगा और उससे जुड़े सभी लोग मारे जाएंगे। ज़ायॉन की बर्बादी के साथ यह मिलकर मनुष्य जाती के लुप्त होने का कारण बन जाएगा और मशीनों को किसी अन्य कम उर्जा वाले स्रोत के सारे जीना पड़ेगा। निओ को ट्रिनिटी का पता चलता है और वह सोर्स से ना मिलकर उसे बचाने निकल जाता है। वह सही वक्त पर पहुँच कर गिरती हुई ट्रिनिटी को बचा लेता है और उसे एजंट की गोली निकाल कर पुनः जीवित कर देता है।
असली दुनिया में नेबुकनेज़र को सेंटिनल बर्बाद कर देते है और निओ मशीनों को बंद करने की अपनी नई खूबी का प्रदर्शन करता है परन्तु इस प्रयास के चलते गिर कर कोमा में चला जाता है। कर्मीदल को एक अन्य जहाज़ द हैमर उठा लेता है जहां उसका कप्तान रोलैंड बताता है की सारे बचे हुए जहाज़ों को मशीनों के खत्म कर दिया है क्योंकि किसी ने समय से पहले ही इएमपी चालू कर दुया था और केवल एक ही इंसान बचा है, बेन।
द मेट्रिक्स रिलोडेड इंटरनेट मूवी डेटाबेस पर 
