
धानीप्राणी या मारसूपियल​ स्तनधारी जानवरों की एक वर्ग है जो अपने शिशुओं को अपने पेट के पास बनी हुई एक धानी में रखकर चलते हैं। यह ज़्यादातर पृथ्वी के ] में पाए जाते हैं। जाने-माने धानीप्राणियों में कंगारू, कोआला, पॉस्सम, वोम्बैट​ और तास्मानियाई डेविल​ शामिल हैं। धानिप्राणी के नवजात शिशु अन्य स्तनधारियों के नवजात बच्चों की तुलना में बहुत अविकसित होते हैं और पैदा होने के बाद यह काफ़ी समय अपनी माता की धानी में ही रहकर विकसित होते हैं।
जीववैज्ञानिकों को धानीप्राणियों की 334 जातियाँ ज्ञात हैं जिनमें से लगभग 70% ऑस्ट्रेलिया, नया गिनी और उनके आसपास के द्वीपों में मिलती हैं। शेष 100 जातियाँ मुख्यतः दक्षिण अमेरिका में मिलती हैं हालांकि 13 मध्य अमेरिका में और एक उत्तर अमेरिका में भी मिलती है। यह बात भी ध्यान देने योग्य है कि अनुवांशिक और जीववैज्ञानिक दृष्टि से 'धानीप्राणी' की श्रेणी में आने वाले सभी जानवरों में धानी नहीं होती।
