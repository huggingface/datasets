बैटमैन वर्सेज सुपरमैन: डाॅन ऑफ जस्टिस एक अमेरिकी फ़िल्म है, जिसका निर्देशन जेक स्नीडर ने किया है। यह बैटमैन और सुपरमैन नामक काल्पनिक किरदारों पर आधारित है। जिसकी कहानी क्रिस टेर्रियो एवं डेविड एस॰ गोयर ने लिखा है। इसमें मुख्य किरदारों में बेन एफ्लेक, हेनरी कैविल, एमी एडम्स, जेसी आईज़ेनबर्ग, डायने लेन, लाॅरेन्स फिश़बर्न, जेरेमी आयरन्स, और गैल गैडट आदि शामिल हैं।
सुपरमैन के द्वारा किए गए कई कार्यों के कारण 18 महीने बाद भी सुपरमैन समाचारों में रहता है। ब्रूस वेयनी जो कई समय से बैटमैन बनते आ रहा है, वह इस तबाही का जिम्मेदार सुपरमैन को मानता है। वहीं सुपरमैन जो एक समाचार कंपनी में पत्रकार रहता है, उसे बैटमैन तबाही फैलाने वाला लगता है।
बैटमैन क्रिप्टोन हासिल करने में सफल रहता है और उसे एक हथियार के रूप में आकार देते रहता है। जिससे वह सुपरमैन को मार सके। वह क्रिप्टोन से एक बहुत ही शक्तिशाली बंदूक बनाता है। लुथोर ने सुपरमैन जिसे अपनी माँ मानता रहता है, उसे अपने शिकंजे में ले लेता है। जब बैटमैन और सुपरमैन एक साथ एक दूसरे के सामने आ जाते हैं तो दोनों में लड़ाई शुरू हो जाती है। बैटमैन उसे क्रिप्टोनाइट से मारने की कोशिश करता है और तभी सुपरमैन उसे बोलता है कि उसे मार्था को बचाना है। यह नाम बैटमैन की माँ का भी होता है इसके बाद वह रूक जाता है। लुइस के सहायता से उसे पता चलता है कि सुपरमैन इन सब का कारण नहीं है और जब उसे लुथोर के योजना का पता चलता है तो बैटमैन भी मार्था को बचाने के लिए चले जाता है। लुथोर तब तक तकनीकी की सहायता से एक विक्राल प्राणी का रूप धारण कर लेता है, जो क्रिप्टोन से बना होता है। इसके बाद सुपरमैन और बैटमैन दोनों मिलकर उसका सामना करते हैं। लेकिन उस पर जितनी भी ऊर्जा छोड़ते हैं वह उसे ले कर उन पर ही छोड़ देता है। तभी सुपरमैन को पता चलता है कि उन दोनों का डीएनए एक ही जैसा है और समान रूप से कमी भी है। वह उस कमी का लाभ उठाता है। लेकिन इस चक्कर में सुपरमैन की मौत हो जाती है।
लुथोर को हवालात ले जाया जाता है जहाँ वह अपने गुनाह की सूची बैटमैन को देता है।
जून 2013 को वर्नर ब्रोस ने यह बताया कि निर्देशक जेक स्नीडर मैन ऑफ स्टील के दूसरे भाग में कार्य कर रहे हैं। इसके बाद इसने बताया कि यह हो सकता है कि 2015 में ही यह फिल्म प्रदर्शित हो। जेक स्नीडर ने इसी उसी महीने इस बात को माना कि इस फिल्म में सुपरमैन और बैटमैन दोनों होंगे और इसमें वे पहली बार एक साथ मिलेंगे। जेक स्नीडर और गोयर ने मिल कर यह कहानी लिखी है। जेक स्नीडर के अनुसार यह कहानी उन्हें द डार्क नाइट रिटर्न नामक कॉमिक पढ़ने के बाद आया।
नवम्बर 2013 को स्नीडर ने बताया कि यह फिल्म उपन्यास पर आधारित नहीं है। हमें इस फिल्म के लिए दूसरे सुपरमैन की आवश्यकता है। जहाँ बैटमैन रहता है, वहाँ कई समय के बाद अब सुपरमैन भी रहता है। इस फिल्म का नाम आधिकारिक रूप से मई 2014 को बताया गया था। स्नीडर के अनुसार इसके नाम में "व" का उपयोग इसलिए किया गया है, कि इससे वर्सेस शब्द को और भी छोटा करके और भी अच्छा नाम दिया जा सके। हेनरी ने कहा कि इसे सुपरमैन का अगला भाग नहीं कहा जा सकता है क्योंकि यह बैटमैन और सुपरमैन दोनों का ही एक अलग कहानी है।
जनवरी 2014 में वर्नर ब्रोस ने इसके प्रदर्शन तिथि को 17 जुलाई 2015 से बदलकर 6 मई 2016 कर दिया। यह समय फिल्म के निर्माताओं को इसके कहानी और अन्य चीजों को ठीक करने के लिए दिया गया था। बाद में प्रदर्शन का दिन फिर से बदला गया और यह अगस्त 2014 में 6 मई 2016 से बदलकर इसे 25 मार्च 2016 कर दिया गया। यह अंतिम बदलाव था। इसके बाद इस तिथि में कोई परिवर्तन नहीं किया गया।
इस फिल्म का पहला प्रसारण मेक्सिको शहर में 19 मार्च 2016 को हुआ था। उसके बाद 20 मार्च को न्यू यॉर्क में हुआ। ब्रसेल्स में हुए हमले के बाद लंदन में हो रहे आयोजन को वर्नर ब्रोस ने रद्द कर दिया। यह फिल्म इसके बाद कई देशों में 25 मार्च को प्रदर्शित किया गया।
इस फिल्म के प्रचार के लिए $16.5 करोड़ डॉलर का खर्चा किया गया था। इस फिल्म की झलक को 20 अप्रैल 2015 में दिखाने के लिए कुछ सिनेमाघरों को चुना गया था। लेकिन उसके कुछ दिन पहले ही 16 अप्रैल को यह वीडियो इंटरनेट पर मिलने लगा। इसके कुछ ही घंटे बाद स्नीडर ने इस वीडियो को आधिकारिक रूप से ट्विटर में डाल दिया। इसके बाद लोगों कि मिली जुली प्रतिक्रिया मिली।
यह फिल्म को जितना कमाई करना चाहिए था या जितनी उम्मीद कर रहे थे। पहले दिन उससे काफी नीचे रहा। हालांकि इसे केवल उत्तर अमेरिका में ही $16.6 करोड़ डॉलर का लाभ हुआ जो हेरी पॉटर के अंतिम भाग $16.9 करोड़ से थोड़ा पीछे है। लेकिन बेटमैन के पहले दिन के कमाई $16 करोड़ डॉलर से काफी आगे है। यह चौथा फिल्म है, जिसे पूरी दुनिया में प्रदर्शित करने पर $40 करोड़ डॉलर मिले
रोटेन टोमेटो ने इस फिल्म को 286 समीक्षा को देखते हुए 10 में से 5 सितारे दिये। इसने कहा कि यह कहानी बहुत शक्तिशाली है और उत्तर अमेरिका के लिए आदर्श नायक भी है। मेटाक्रिटिक ने इसे एक सामान्य फिल्म के रूप में 100 में से केवल 44 अंक दिये। वाल स्ट्रीट जर्नल ने जो इसकी समीक्षा की है वह पूरी तरह से नकारात्मक ही है। बिजनेस इनसाइडर ने भी इसे बेकार कहा। न्यूज़वीक के भी समीक्षा में इसे पूरा ही कहा गया है।
