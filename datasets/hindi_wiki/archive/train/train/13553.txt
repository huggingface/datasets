तर्क-वितर्क चेतना द्वारा चीज़ों को समझने, तथ्यों को स्थापित व प्रमाणित करने, तर्क का प्रयोग करने और व्यवहारों तथा विश्वासों के कारण समझने व उन्हें बदलने की प्रक्रिया को कहते हैं। कई मानवीय कार्य व अध्ययन - जिनमें दर्शनशास्त्र, विज्ञान, भाषा, गणित और कला शामिल हैं - तर्क-वितर्क की शक्ति पर निर्भर हैं और यह सक्षमता अक्सर मानवों को पृथ्वी के अन्य प्राणियों से भिन्न करने वाला एक महत्वपूर्ण गुण माना जाता है।
