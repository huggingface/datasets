आयोजित खेल प्रतियोगिता में, मैच फिक्सिंग, खेल फिक्सिंग या दौड़ फिक्सिंग मैच की उस अवस्था को कहते हैं जिनमें मैच के नियमों का उल्लंघन करते हुए परिणाम पहले से ही निश्चित हो जाते हैं।
स्पॉट फिक्सिंग, मैच फिक्सिंग से बिल्कुल अलग है। स्पॉट फिक्सिंग में आवश्यक नहीं कि वह खेल के परिणाम को प्रभावित करे लेकिन मैच फिक्सिंग में खिलाड़ी सीधे-सीधे मैच के निर्णय को प्रभावित करते हैं। कोई खिलाड़ी जानबूझकर अपनी सामर्थ्य से कम प्रदर्शन करता है ताकि उसका लाभ विरोधी टीम को मिले। जब मैच में एकदम बराबर की टक्कर हो रही हो, तब एक महत्वपूर्ण खिलाड़ी भी निर्णय को पलट सकता है। अनेक बार फिक्सिंग की दलदल में कई खिलाड़ी एकसाथ शामिल होते हैं जो ‘तालमेल’ दिखाते हुए मैच के नतीजे को प्रभावित करते हैं।
