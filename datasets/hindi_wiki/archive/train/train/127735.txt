निर्देशांक: 26°35′40″N 81°54′34″E / 26.594375°N 81.909554°E / 26.594375; 81.909554
मिल्कीपुर भारतवर्ष के उत्तरी राज्य उत्तर प्रदेश के फ़ैज़ाबाद जिले का एक कस्बा, विधानसभा क्षेत्र तथा तहसील है। तथा फ़ैज़ाबाद से रायबरेली राजमार्ग पर स्थित है। 2001 में इसकी जनसंख्या 1,764 तथा साक्षरता दर 52% थी। मिल्कीपुर थाना और तहसील मुख्यालय मिल्कीपुर केंद्र से 5 किलोमीटर उत्तर में इनायतनगर नामक स्थान पर स्थित है। मिल्कीपुर तहसील में स्थित नरेन्द्र देव कृषि एवं प्रौद्योगिकी विश्वविद्यालय मिल्कीपुर केंद्र से लगभग 10 किलोमीटर दक्षिण में कुमारगंज नामक कस्बे में स्थित है।
जिसके वर्तमान M.L.A  बाबा गोरखनाथ है सन, फ़ैज़ाबाद, रुदौली तथा जगदीशपुर से भली भांति जुड़ा हुआ है।
नजदीकी एयरपोर्ट फ़ैज़ाबाद, लखनऊ तथा बनारस हैं।
नरेन्द्र देव कृषि एवं प्रौद्योगिकी विश्वविद्याय उत्तर प्रदेश के फैज़ाबाद जिले के मिल्कीपुर विधानसभा के कुमारगंज नामक कस्बे में स्थित है। इस विश्वविद्याय का शिलान्यास 15 जनवरी सन 1974 को भारत की तत्कालीन प्रधानमंत्री श्रीमती इंदिरा गाँधी ने फैज़ाबाद के निकट मसोधा नामक स्थान पर किया था। कृषि विभाग में PCS अधिकारी श्री लक्ष्मी नारायण राय को विशिष्ट अधिकारी नियुक्त किया गया। कुछ महीनो के बाद सन 1974 में ही उनका स्थान डॉ॰ A.S. श्रीवास्तव ने ले लिया। उनकी टीम द्वारा कुछ त्वरित कार्य किये गए। सन 1975 में उत्तर प्रदेश सरकार ने विश्वविद्यालय का मुख्य परिसर मसोधा की बजाय मिल्कीपुर में कुमारगंज नामक स्थान पर स्थापित करने का फैसला किया। सेवा निवृत्त IAS ऑफिसर श्री A.D. पाण्डेय को 10 अक्टूबर 1975 को विश्वविद्याय का पहला कुलपति नियुक्त किया गया। विश्वविद्यालय ने अपना संचालन, ग्राम स्वावलंबी विद्यालय आचार्य नगर नाका फैज़ाबाद से किराये पर जमीन लेकर शुरू किया था। सन 1975 में डॉ॰ R.P. चंदोला विश्वविद्यालय के पहले रजिस्ट्रार नियुक्त किया गए।


