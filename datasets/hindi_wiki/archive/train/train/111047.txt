रोमंथक या जुगाली करने वाले वह सम-ऊँगली खुरदार स्तनधारी पशु होते हैं जो वनस्पति खाकर पहले अपने पेट के प्रथम ख़ाने में उसे नरम करते हैं और फिर जुगाली करके उसे वापस अपने मूंह में लाकर चबाते हैं। पेट के प्रथम कक्ष से मूंह में वापस लाये गए खाने को पागुर कहा जाता है और यह दोबारा चबाने से और महीन हो जाता है जिस से उससे हज़म करते समय अधिक पौष्टिकता ली जा सकती है। विश्व में रोमंथकों की लगभग 150 जातियाँ ज्ञात हैं जिनमें बहुत से जाने-पहचाने पालू और जंगली जानवर शामिल हैं, मसलन गाय, बकरी, भेड़, जिराफ़, भैंस, हिरण, ऊँट, लामा और नीलगाय।
जहाँ ग़ैर-रोमंथकों के पेटों में एक ही कक्ष होता है वहाँ रोमंथकों के पेट में चार ख़ाने होते हैं। यह इस प्रकार हैं:
यदि तीनों ख़ानों का आकार मिलकर देखा जाए तो एक गाय में यह 100 लीटर से 240 लीटर तक होता है।
