पीला सम्राट या हुआंगदी प्राचीन चीन का एक प्रसिद्ध और पौराणिक सम्राट था जिसे चीन में बहुत आदर से याद किया जाता है। चीनी मिथ्य-कथाओं के हिसाब से उसने चीन पर 2697-2597 ईसापूर्व या 2696-2598 ईसापूर्व के काल में राज किया। हुआंगदी तीन अधिपतियों और पांच सम्राटों में से एक थे। उन्हें चीनी सभ्यता का संस्थापक माना जाता है और बहुत सी चीज़ों का श्रेय दिया जाता है। कुछ कथाओं में वे चीन की केन्द्रीय सरकार के निर्माता थे, ब्रह्माण्ड के शासक थे और पाताल-लोक के स्वामी थे। उन्हें कभी-कभी सभी चीनी नस्ल के लोगों का पूर्वज भी कहा जाता है।
