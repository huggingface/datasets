खंडाला, भारत के राज्य महाराष्ट्र में, पश्चिमी घाट में स्थित एक पर्वतीय स्थल है। यह लोनावला से तीन किलोमीटर और कर्जत से सात किलोमीटर की दूरी पर स्थित है।
खंडाला, भोर घाट के एक छोर पर स्थित है, जो कि दक्कन के पठार और कोंकण के मैदान के बीच के सड़क संपर्क पर स्थित एक प्रमुख घाट है। इस घाट से भारी सड़क और रेल यातायात गुजरता है। मुंबई और पुणे के बीच की मुख्य कड़ी मुंबई-पुणे एक्सप्रेसवे, खंडाला से ही होकर गुजरता है। 
पास के शहरों से आसान पहुंच के कारण, खंडाला हाइकिंग करने वाले पर्यटकों के बीच विशेष रूप से लोकप्रिय है। ड्यूक की नाक नामक पहाड़ी चोटी से खंडाला और भोर घाट के सुन्दर नज़ारों का आनन्द लिया जा सकता है। 
खंडाला का जिक्र फिल्म ग़ुलाम के प्रसिद्ध गाने " आती क्या खंडाला" में किया गया है। 1975 की कालजयी फिल्म छोटी सी बात में अशोक कुमार द्वारा अभिनीत चरित्र जो कि सेना से सेवानिवृत एक कर्नल है, खंडाला में रहता है।
पश्चिमी घाट पर खंडाला
खंडाला पार्श्वभूमि में
ड्यूक की नाक 3
ड्यूक की नाक 3
ड्यूक की नाक 3
खंडाला घाटी
खंडाला घाटी से गुजरता मुंबई-पुणे रेलमार्ग
