संकेत प्रक्रमण या संकेत प्रसंस्करण दो तरह से किया जाता है: 
संकेतों को आंकिक विधियों का प्रयोग करते हुए प्रसंस्कारित करना अंकीय संकेत प्रक्रमण या डिजिटल सिग्नल प्रोसेसिंग कहलाता है। 
चूंकि अपने मूल रूप में अधिकांश संकेत एनॉलॉग रूप में होते हैं इसलिये आंकिक संकेत प्रसंस्करण के करने के पूर्व एनालॉग संकेतों को आंकिक रूप में बदलना पड़ता है। अनालॉग संकेतों को आंकिक रूप प्रदान करने के लिये एनॉलॉग से डिजिटल कन्वर्टर परिपथों का उपयोग किया जाता है जो आजकल प्रायः आई सी के रूप में उपलब्ध हैं। इसी तरह, चूंकि प्रसंस्करण के बाद अन्ततः हमे अनॉलॉग रूप में ही ऑउटपुट चाहिये होता है, इसलिये आंकिक संकेत को पुनः अनॉलॉग रूप में बदल दिया जाता है। इसके लिये आंकिक से अनॉलॉग परिवर्तक उपयोग में लाये जाते हैं।
आंकिक संकेत प्रसंस्करण अल्गोरिद्म मानक कम्प्यूटरों पर; डिजिटल सिग्नल प्रोसेसर पर, अप्लिकेशन स्पेसिफिक इन्टीग्रेटेड सर्किट्स पर, सामान्य उपयोग के शक्तिशाली माइक्रोप्रोसेसर पर, एफ् पी जी ए पर, डिजिटल सिग्नल कन्ट्रोलर पर, स्ट्रीम प्रोसेसर आदि पर किये जाते हैं।
