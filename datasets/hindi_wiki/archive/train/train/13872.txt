सात रंग के सपने 1998 में बनी हिन्दी भाषा की फिल्म है। प्रियदर्शन द्वारा निर्देशित इस फिल्म में जूही चावला, अरविन्द स्वामी, फरीदा ज़लाल, अनुपम खेर, सतीश शाह, और टिन्नू आनन्द मुख्य कलाकार हैं। यह निर्देशक की 1994 की एक मलयालम फिल्म की रीमेक है जिसमें मोहनलाल और शोभना मुख्य कलाकार थे।
यशोदा की ज़बरदस्ती एक मानसिक रूप से बीमार व्यक्ति से शादी करा दी जाता है। वो बाद में एक बच्चे को जन्म देती है और उस बच्चे को अकेले छोड़ कर हमेशा के लिए चली जाती है। उसके इस तरह अकेले छोड़ कर चले जाने से उसका भाई, भानु गुस्से में रहता है और इसका बदला लेने की भी सोचता है। अपने इस गुस्से को बाहर निकालने के लिए हर साल वो अपने नौकर और अच्छे दोस्त, महिपाल को बैल गाड़ी के प्रतियोगिता में भाग लेने और अपनी बहन के ससुराल वालों को हराने की बात करता है। महिपाल हर साल जीतते रहता है।
भानु चालीस के पास पहुँचने के बाद भी शादी नहीं किए रहता है और अपने गाँव में रहने वाली एक लड़की को लुभाने की कोशिश करते रहता है। एक दिन भानु और महिपाल, अपने बैल गाड़ी में जाते रहते हैं और तभी उन्हें बलदेव और उसकी बहन, जालिमा मिलते हैं। भानु को जालिमा से प्यार हो जाता है, वहीं महिपाल उन दोनों को पसंद नहीं करता और बीच रास्ते से ही भगाना चाहते रहता है।
सभी गीत समीर द्वारा लिखित; सारा संगीत नदीम-श्रवण द्वारा रचित।
