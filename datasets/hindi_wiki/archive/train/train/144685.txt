बाँदीकुई भारत के राजस्थान राज्य के दौसा जिले में एक ग्राम पंचायत और प्रसिद्ध नगर है।
वर्तमान बांदीकुई इतिहास का राजस्थान में रेल आगमन के साथ शुरू होता है। अप्रैल 1874 में आगरा फोर्ट एवम बांदीकुई के मध्य तत्कालीन राजपुताना में पहली ट्रैन चली। उसके बाद तत्कालीन जयपुर महाराजा सवाई माधोसिंह जी ने यहां पर माधोगंज के नाम से अनाज मंडी की स्थापना की। व्यापार और रेल आवागमन के कारण बांदीकुई ने कालांतर में एक शहर का रूप ले लिया। कुल मिलाकर यही कहना सही होगा कि बांदीकुई के विकास की नींव रेल ही है। इस लिए बांदीकुई को रेल नगरी के नाम से भी जाना जाता है। वर्तमान में शहर की आबादी लगभग 65 हजार है। यहाँ की नगरपालिका 30 वार्डो में विभक्त है। यह शहर रेलवे का बड़ा जक्शन है जहाँ से पूरे देश के लिए ट्रेन उपलब्ध है। बांदीकुई देश में पर्यटन की दृष्टि से गोल्डन ट्राइएंगल दिल्ली, जयपुर और आगरा के मध्य अवस्थित है। यहाँ से दिल्ली 200 किमी, जयपुर 90 किमी और आगरा 150 किमी दूर है।भरतपुर और अलवर क्रमशः 90 और 60 किमी दूर है। दर्शनीय स्थल-1.आठवीं सदी में निर्मित चांद बावड़ी और हर्षद माता का मंदिर।2.मेहंदीपुर बालाजी का मंदिर।3. ब्रिटिशकालीन प्रोटेस्टेंट और कैथोलिक चर्च।4. झांझीरामपुरा और अलेवा के झरने।5. यहाँ से सरिस्का बाघ अभ्यायरण भी घुमा जा सकता है।
