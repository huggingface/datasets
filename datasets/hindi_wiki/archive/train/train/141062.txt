जोसेफ फ़िलिप पियरे येव्स एलियट ट्रूडो, साँचा:Post-nominals/CAN साँचा:Post-nominals/CAN साँचा:Post-nominals/CAN साँचा:Post-nominals/CAN साँचा:Post-nominals/CAN, को सामान्यत: पियरे ट्रूडो या पियरे एलियट ट्रूडो, अप्रैल 20, 1968 से 4 जून 1979 तक और फिर 3 मार्च 1980 से 30 जून 1984 तक कनाडा के 15वें प्रधानमंत्री थे।
टूडो ने अपने राजनीतिक जीवन की शुरुवात अधिवक्ता, बुद्धिजीवी और कार्यकर्ता के तौर पर क़्युबेक की राजनीति में शुरुवात की। 1960 में वो कनाडा की लिबरल पार्टी के जरिये राष्ट्रीय राजनीति में शामिल हुए। उन्हें लेस्टर बी. पियरसन के संसदीय सचिव चुना गया और बाद में न्याय मंत्री चुने गये। ट्रूडो 1968 में लिबरलों के नेता चुने गये। फिर 1960 से मध्य 1980 तक वो कनाडा की राजनीति में छाये रहे। आवेश से पहले तर्क उनका व्यक्तिगत ध्येय था। उन्होंने 1984 में राजनीति से सन्यास ले लिया और उनके बाद जॉन टर्नर कनाडा के प्रधानमंत्री बने। उनके ज्येष्ठ पुत्र जस्टिन ट्रूडो वर्तमान में कनाडा के तेइसवें प्रधानमंत्री हैं।
बुद्धिजीवी उनके प्रभावशाली व्यक्तित्व, बुद्धिमत्ता और राजनैतिक नेतृत्व क्षमता को क़्युबेक स्वतंत्रता संग्राम के दौरान राष्ट्रीय एकता को बचाए रखने, अक्टूबर समस्या का दमन करने, एक अखिल कनाडियाई पहचान को बढावा देने व कानूनी बहुभाषावाद को अनुमति दिलाने के लिये उन्हें सलाम करते हैं। आलोचक उन्हें घमंड, आर्थिक कुप्रबंध और क़्युबेक संस्कृति और कनाडियाई प्रेयरीओं की आर्थिक क्षमताओं को कुचलने के लिये कनाडा की निर्णय लेने की समिति को गैरकानूनी रूप से केंद्रीकृत करने के लिये उनकी आलोचना करते हैं। वैसे जनता के बीच तो उनकी प्रसिद्धि बंटी हुई है लेकिन शिक्षाविद व इतिहास के स्कॉलर उन्हें कनाडा के महानतम प्रधानमंत्रियों में गिनते हैं और उन्हें आधुनिक कनाडा का पितामह मानते हैं।
