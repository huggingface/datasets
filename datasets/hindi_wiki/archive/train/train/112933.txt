विल्हेम मैक्समिलियन वुण्ट जर्मनी के चिकित्सक, दार्शनिक, प्राध्यापक थे जिन्हें आधुनिक मनोविज्ञान का जनक माना जाता है। वुण्ट ने मनोविज्ञान को विज्ञान माना और उन्होने ही सबसे पहले अपने आप को मनोवैज्ञानिक कहा। वे 'प्रायोगिक मनोविज्ञान के जनक' माने जाते हैं। सन 1879 में लिपजिग विश्वविद्यालय में मनोविज्ञान की प्रथम प्रयोगशाला स्थापित की। इसके बाद मनोविज्ञान को अध्ययन की एक स्वतन्त्र विधा माना जाने लगा।
