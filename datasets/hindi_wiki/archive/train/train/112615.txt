धागा या सूत से कपड़ा बनाने या ऊन से स्वेटर आदि बनाने को निटिंग कहते है। निटिंग में एक के बाद एक फंदे लगाकर की जाती है। पुरानी पंक्ति के फंदों से नये फंदे निकालकर नयी पंक्ति तैयार की जाती है। सक्रिय फंदों को एक सलाई के सहारे बिगड़ने से रोके रखा जाता है और जब इनसे होकर नये फंदे लगा दिये जाते हैं तो सलाई निकाल ली जाती है। इसी प्रक्रिया से अन्ततः कपड़ा बन जाता है। निटिंग हाथ से की जाती है और मशीन से भी की जाती है। हाथ से निटिंग के अनेकानेक शैलियाँ एवं विधियाँ हैं।
