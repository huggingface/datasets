एमी लुईस जैक्सन एक अंग्रेज़ मॉडल व फ़िल्म अभिनेत्री है। उन्होंने 2008 में मिस टीन वर्ल्ड व 2009 में मिस लिवरपूल जीता। 2010 में वे मिस इंग्लैण्ड की दौड में थी परन्तु यह बाज़ी जेसिका लिनले ने अंतिम फेरी में मार ली। उन्होंने अपने अभिनय करियर की शुरुआत 2010 की सफल तमिल फ़िल्म मद्रासापत्तिनम से की जिसके लिए उन्हें कई सम्मानों से नवाज़ा गया। उन्होंने अपने बोलीवुड करियर की शुरुआत एक दीवाना था से की जिसे 17 फ़रवरी 2012 को रिलीज़ किया गया।
इस्ले ऑफ मैन में जन्मी जैक्सन एलन और मर्गुरेटा जैक्सन की बेटी व अलिसिया की छोटी बहन है। उनका परिवार वूल्टन, लिवरपूल में दो साल बाद वापस लौटा ताकि उनके पिता अपना मिडिया का करियर पुनः संभाल सके। जैक्सन ने सेंट एडवर्ड्स कॉलेज से अपनी पढ़ाई की व आगे चलकर सिक्स्थ फॉर्म से अंग्रेज़ी भाषा व अंग्रेज़ी साहित्य की शिक्षा ग्रहण की। 
मिस टीन लिवरपूल व मिस टीन ग्रेट ब्रिटेन का सोंदर्य पुरस्कार जितने के बाद उन्होंने मिस टीन वर्ल्ड का पुरस्कार 2008 में जीता। उन्होंने बॉस मॉडल मैनेजमेंट के साथ सौदे पर हस्ताक्षर किए व पूरे यूरोप में मोडेलिंग की।
2009 में 17 वर्ष की आयु में भारतीय फ़िल्म निर्माताओं ने उन्हें मॉडल एजंसी की वेबसाईट पर देखा व ऑडिशन के लिए आमंत्रित किया जिसके परिणाम स्वरूप उन्हें तमिल फ़िल्म मद्रासापत्तिनम में अभिनेता आर्य के साथ मुख्य भूमिका मिली। फ़िल्म को रिलीज़ के बाद बड़ी सफलता हासिल हुई और समीक्षकों ने जैक्सन को उनके अभिनय के लिए काफी सराहा. उन्होंने बाद में गौतम मेनन की फ़िल्म एक दीवाना था में तक मल्याली इसे लाडली की भूमिका साकारी जो इनका बोलीवुड में पहला कदम था।
इंटरनेट मूवी डेटाबेस पर एमी जैक्सन
