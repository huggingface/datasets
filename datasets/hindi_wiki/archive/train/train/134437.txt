मंगला बाँध पाक-अधिकृत कश्मीर के मीरपुर ज़िले में झेलम नदी पर स्थित एक बाँध है। यह विश्व का सातवाँ सबसे बड़ा बाँध माना जाता है और इसका नाम निकटवर्ती मंगला गाँव पर पड़ा। इसका निर्माण सन् 1961 में आरम्भ और 1967 में पूर्ण हुआ। इसे एक ब्रिटिश वास्तु कम्पनी द्वारा निर्धारित रूपरेखा पर 8 अमेरीकी कम्पनियों के एक गुट ने निर्मित करा। भारत इस पूरे क्षेत्र पर अपनी सम्प्रभुता का दावा करता है और इसे अपने जम्मू और कश्मीर राज्य का भाग मानता है।
मंगला बाँध के निर्माण से आसपास का लगभग 65,000 एकड़ क्षेत्र एक नया जलाशय बन गया जिसे आज मंगला झील के नाम से जाना जाता है। इस कृत्रिम झील के बनने से लगभग 260 गाँव व क़स्बे पानी में हमेशा के लिए डूब गए, जिनमें ज़िले का मुख्यालय, पुराना मीरपुर शहर, भी शामिल था।
