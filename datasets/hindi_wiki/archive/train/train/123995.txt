गुड्डु रंगीला सुभाष कपूर द्वारा निर्देशित आगामी एक भारतीय कॉमेडी फ़िल्म है। इस फ़िल्म में अरशद वारसी, अमित साध और रॉनित रॉय मुख्य किरदार निभायेंगे। फ़िल्म को फॉक्स स्टार स्टूडियोज़ ने प्रस्तुत किया और मंगलमूर्ति फिल्म्स के द्वारा निर्मित है। 
उत्तरी भारत के धूल भरे इलाकों पर आधारित फ़िल्म गुड्डू रंगीला दो भाइयों के बारे में एक कहानी है। ये दोनों दिन में ऑर्केस्ट्रा सिंगर्स के रूप में व रात में खबरी के रूप में काम करते हैं जो शहर में सबसे अमीर लोगों के बारे में जाके लोकल गुंडों को बताते है और अपना कमिशन प्राप्त करते हैं। और इस प्रकार कमाई करते रहते हैं बिना अपने हाथ काले किये। सगे भाई होते हुए भी ये दोनों एक दूसरे से बिलकुल अलग हैं। और यही ये दोनों अलग अलग राह पर चल पड़ते हैं और इसको ये फ़िल्म बताती है।
