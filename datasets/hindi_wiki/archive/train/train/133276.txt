जॉन लाफार्ज अमरीकी चित्रकार। 
उसका जन्म न्यूयार्क नगर में 31 मार्च 1835 को हुआ। चित्रकारिता की प्रथम शिक्षा पितामह से मिली। पेरिस में कानून और स्थापत्य का अध्ययन किया। बोस्टन के ट्रिनिटी चर्च की सज्जा में इसका विशेष योग है। न्यूयार्क के संत टामस, संतपीटर पावलिस्ट तथा इनकारनेशन चर्च की खिड़कियों पर इसने चित्र बनाए। 1869 में अमरीकी कलाकार संघ का प्रधान बना तथा चित्रकला की राष्ट्रीय अकादमी का प्रधान। कला संबंधी कतिपय ग्रंथों का प्रणयन भी किया। इसकी मृत्यु 1910 में हुई।
चित्रकार
