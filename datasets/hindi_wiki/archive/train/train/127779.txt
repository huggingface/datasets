विवेक शौक एक भारतीय अभिनेता, हास्य अभिनेता, लेखक और गायक थे। उन्होंने हिंदी और पंजाबी फिल्मों, टेलीविजन धारावाहिकों, थियेटर और टेलीविजन विज्ञापनों में अभिनय किया। शौक संत निरंकारी मिशन से जुड़े थे, और नॉनसेंस क्लब के संस्थापक सदस्य भी थे। उन्होंने जसपाल भट्टी के साथ प्रमुखता से काम किया था। अभिनेता होने के साथ साथ वह एक लोकप्रिय लेखक और गायक भी थे। 47 वर्ष की आयु में, 10 जनवरी 2011 को मुंबई में दिल का दौरा पड़ने के कारण उनकी मृत्यु हो गई। उनके परिवार में उनकी एक पत्नी और तीन बच्चे थे।
