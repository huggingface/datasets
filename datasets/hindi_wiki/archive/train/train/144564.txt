सम्मोह  एक प्रकार का मनोरोग है।
ऑब्सेशन का शिकार होने वाले व्यक्ति से संपर्क में रहना चाहिये। उसे एकांगी और आत्मकेंद्रित होने से बचाइए। उससे बातचीत करते रहिए। बातचीत करते रहने से व्यक्ति को उन लतों के बारे में सोचने का समय नहीं मिलता। ध्यान रखने वाली बात है कि ऐसे मरीज को डांटे नहीं, क्योंकि गुस्से और हताशा में वह गलत कदम भी उठा सकता है। 
उसे समझाने की कोशिश कीजिए और उसके सोचने के तरीके में बदलाव करें। परिवार वालों को भी समझदार होना चाहिए। उन्हें ऐसी कोई उम्मीद नहीं लगानी चाहिए जिसे वह व्यक्ति पूरा न कर पाए। किसी के सामने उसकी आदत का मजाक मत बनाइए। न ही उसे उत्तेजित करने की कोशिश कीजिए। उसे बस इतना एहसास दिलाइए कि वह आपका खास है। आजकल बहुत से सामाजिक व्यवहार ऑब्सेशन का रूप ले लेते हैं। चूंकि अब लोगों के पास परिवार के लिए समय नहीं।इसलिए अगर परिवार में किसी को कोई समस्या होती है तो लोग एक दूसरे से बातचीत करके उसे नहीं सुलझा पाते। इसके अलावा पढ़ाई, नौकरी, टूटते संबंध और दूसरी समस्याएं आ खड़ी होती हैं। कई बार ऑब्सेशन इसलिए भी उत्पन्न होता है क्योंकि लोग दूसरों का ध्यान अपनी तरफ बंटाना चाहते हैं। अगर रिश्ते मजबूत हों तो ऐसी समस्याएं नहीं खड़ी होंगी।
