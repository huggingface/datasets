स्त्री, अमर कौशिक द्वारा निर्देशित 2018 की एक भारतीय हास्य-डरावनी फ़िल्म है, जिसके निर्माता दिनेश विजन और राज निदिमोरु और कृष्णा डीके है और डी2आर फिल्म्स के सहयोग से मैडॉक फिल्म्स के बैनर के तहत बनाई गई है। यह फ़िल्म भारतीय शहरी किंवदंती, नाले बा, पर आधारित है, जोकि एक चुड़ैल के बारे में है जो रात में लोगों के दरवाजे पर दस्तक देती थी। इस फ़िल्म में राजकुमार राव और श्रद्धा कपूर के मुख्य भुमिका के साथ, अपारशक्ति खुराना, अभिषेक बनर्जी और रामकृष्ण धाकड़, ने भी इस फिल्म में भूमिका निभाई हैं। फिल्म को 31 अगस्त 2018को इस फ़िल्म का प्रदर्शन किया गया था। और इसका दूसरा भाग अभी निर्माणाधीन है।
फिल्म की कहानी मध्य प्रदेश के चंदेरी नामक स्थान पर आधारित है, जहाँ त्यौहार के दौरान एक चुड़ैल, जिसे लोग स्त्री कहकर पुकारते है, जो सिर्फ पुरुषों को गायब करती है, स‍िर्फ उनके कपड़े रह जाते हैं। उससे बचने के लिये लोग अपने घर के बाहर "ओ स्त्री कल आना" लिखते है। विकी अपने दोस्त बिट्टू और जना के साथ रहता है। विकी की कपड़े सिलने की दुकान है। उसे एक रहस्यमय अनाम लड़की से प्यार हो जाता है। जिसके रहस्यमय व्यवहार के कारण विकी के दोस्त उसे ही स्त्री मानने लगते है। इस बीच विकी का दोस्त जना भी गायब हो जाता है। और उसे बचाने के लिये वो चंदेरी के रहने वाले रुद्र के पास आते है। और वे लोग उसे खोजते हुए भुतिया महल पहुंचते है, जहां विकी का सामना स्त्री से होता है। और उसे बचाने उसकी प्रेमिका आ जाती है। जिससे उन्हें पता चलता है कि स्त्री कोई और है। इसी बीच जना वापस आ जाता है लेकिन उसका व्यवहार बदल जाता है। अगली रात शहर के कई और लोग गायब हो जाते है। जिन्हें बचाने के लिये वे लोग एक पुराने किताब, जिसमें स्त्री के बारे में लिखा था, के लेखक शास्त्री के पास जाते है, जहाँ उन्हें पता चलता है कि केवल विकी ही उसे मार सकता है। विकी स्त्री को मारने की बजाय उसकी चोटी काट देता है जिससे उसकी शक्ति खत्म हो जाती है। अगले दिन रहस्यमय लड़की विकी से मिलकर बस से चली जाती है, लेकिन विकी उसका नाम पूछना भूल जाता है। बाद में पता चलता है कि वह असल में जादू करने वाली रहती है और वह स्त्री के शक्ति के पीछे थी और वह विकी की मदद से उसे प्राप्त करना चाहती थी। वह उसकी कटी चोटी को अपने मे मिला कर बस से गायब हो जाती है।अगले वर्ष त्यौहार के समय स्त्री पुन: शहर पहुंचती है लेकिन शहर के द्वार में लगे उसके पुतले को देखती है जिसमें "ओ स्त्री रक्षा करना" लिखा देख कर वापस चली जाती है।
26 जुलाई 2018 को फ़िल्म का ट्रेलर जारी किया गया था। फिल्म 31 अगस्त 2018 को दुनिया भर में प्रदर्शित की गई।

