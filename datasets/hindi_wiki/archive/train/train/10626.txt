कैलोरी ऊर्जा की इकाई है। यह मापन की मीटरी पद्धति का अंग है और इसके संगत एस आई प्रणाली में अब जूल का प्रयोग किया जाता है किन्तु भोजन में निहित ऊर्जा तथा कुछ अन्य उपयोगों में अब भी कैलोरी का ही प्रयोग किया जाता है। 1000 कैलोरी को 1 किलोकैलोरी कहते हैं। सबसे पहले प्रोफेसर निकोलस क्लीमेण्ट ने 1824 में कैलोरी को ऊर्जा की इकाई के रूप में परिभाषित किया। 1842 और 1867 के मध्य इस शब्द को अंग्रेजी एवं फ्रेंच शब्दकोशों में सम्मिलित किया गया।
1 ग्राम जल का ताप 1 डिग्री सेल्सियस बढ़ाने के लिये 1 कैलोरी ऊष्मा की आवश्यकता होती है। 1 कैलरी लगभग 4.2 जूल के बराबर होती है। 
ऊष्मा का यांत्रिक तुल्यांक J=4.186 जूल/कैलोरी
