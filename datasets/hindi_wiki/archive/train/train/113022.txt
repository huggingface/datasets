अनुपमा चोपड़ा एक भारतीय लेखक, पत्रकार और फ़िल्म समीक्षक हैं। उन्होंने भारतीय सिनेमा पर काफ़ी किताबें लिखीं हैं और NDTV, India Today के साथ-साथ हिंदुस्तान टाइम्स के लिए फ़िल्म समीक्षक का काम किया है। उन्होंने स्टार वर्ल्ड पर साप्ताहिक फिल्म समीक्षा शो द फ़्रंट रो विद अनुपमा चोप्रा को भी होस्ट किया है।
अनुपमा का जन्म कलकात्ता, भारत में चन्द्र प्रसाद परिवार में अनुपमा चन्द्र के तौर पर हुआ और वे उत्तर प्रदेश के शहर बदायूं में भी रहीं हैं। उनके पिता यूनियन कार्बाइड के कार्यपालक थे और माँ एक पटकथा लेखक थीं जो की प्रेम रोग और चांदनी जैसी फिल्मों के लिए डायलॉग्स लिखती थीं। उनकी बहन तुनुजा चंद्रा हैं जो बॉलीवुड निर्देशक और स्क्रीनराइटर हैं और उनके भाई विक्रम चंद्रा हैं जो अपना समय कैलिफ़ोर्निया और भारत में बिताते हैं। अनुपमा ने काफी वर्ष अपने बचपन के हांगकांग में भी बिताये हैं। 1987 में उन्होंने अंग्रेजी साहित्य में सेंट ज़ेवियर कॉलेज ,मुंबई से स्नातक स्तर की पढाई पूरी की।
बाद में, उन्होंने नॉर्थवेस्टर्न उनिवेर्सितीस मेदिल्ल स्कूल ऑफ़ जर्नलिज्म से पत्रकारिता में MA किया। मेदिल्ल में उन्होंने हर्रिन्ग्तों अवार्ड फॉर मैगज़ीन जर्नलिज्म का अवार्ड जीता। 
अपनी शिक्षा पूरी करने के बाद उन्होंने फ़िल्म पत्रकार और आलोचक के तौर पर अपना पेशा शुरू किया। उनकी पहली किताब शोले:द मेकिंग ऑफ़ अ क्लासिक ने सिनेमा पर लिखी गयी सबसे अच्छी किताब का राष्ट्रीय पुरस्कार जीता। उनकी किताब किंग ऑफ़ बॉलीवुड: शाहरुख़ खान और द सेदुक्टिव वर्ल्ड ऑफ़ इंडियन सिनेमा को न्यू यॉर्क टाइम्स बुक रिव्यु के एडिटर्स चॉइस की सूची में जगह दिया गया।
उन्हें अपनी पहली किताब शोले:द मेकिंग ऑफ़ अ क्लासिक के लिए 2000 में सिनेमा पर सर्वश्रेष्ठ पुस्तक का राष्ट्रीय पुरस्कार मिला।
चोपड़ा के काम को भारत के सबसे बड़े अंग्रज़ी पत्रिका इंडिया टुडे में प्रकाशित किया गया था।
उन्होंने NDTV 24X7 न्यूज़ चैनल में पिक्चर दिश नाम का शो होस्ट किया है। वर्तमान में वे यू ट्यूब पर फिल्म कम्पैनियन नाम का शो होस्ट कर रही हैं।
नवंबर 2014 में, चोपड़ा श्याम बेनेगल की जगह मुंबई अकादमी ऑफ़ द मूविंग इमेज द्वारा आयोजित मुंबई फ़िल्म फ़ेस्टिवल की अध्यक्ष बनी।
उनकी शादी बॉलीवुड के निर्माता और निर्देशक विधु विनोद चोपड़ा से हुई है।
