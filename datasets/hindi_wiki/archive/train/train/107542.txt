वरुण कुमार एक भारतीय पत्रकार है। जिनका जन्म 28 अप्रैल 1985 को भारतीय राज्य उत्तर प्रदेश के बुलंदशहर नामक स्थान पर हुआ था। वर्तमान में पत्रकार वरुण कुमार अली बाबा समूह के यूसी न्यूज़ कंपनी में मैनेजर के पद पर 07 फरवरी 2017 से कार्यरत है।
वरुण कुमार ने अपने पत्रकारिता कैरियर की शुरुआत तो 2003 में की थी। जबकि इन्होंने एक टेलीविजन पत्रकार के रूप में सन 2007 में कार्य किया था। टेलीविजन पत्रकार के रूप में कुमार ने 3 साल तक कार्य किया फिर 2010 में इन्होंने स्टार न्यूज़ के नाम से न्यूज़ चैनल में काम करना आरम्भ किया था। इसके अलावा इन्होंने एबीपी न्यूज़ में भी पत्रकारिता की थी। इसके बाद इन्होंने 4 साल बाद 1 जनवरी 2014 को राष्ट्रीय समाचार पत्र अमर उजाला के लिए अपनी पत्रकारिता जारी रखी। बाद में वरुण कुमार ने एक साल बाद अमर उजाला से कार्य छोड़कर हिंदुस्तान टाइम्स के लिए कार्य किया था। वरुण कुमार ने हिंदुस्तान टाइम्स पर 5 जनवरी 2015 से फरवरी 2017 तक कार्य किया इसके तत्पश्चात इन्होंने अली बाबा समूह के यूसी न्यूज़ में कार्य करना आरम्भ किया। वरुण वर्तमान में यूसी न्यूज़ पर एक मैनेजर के पद पर कार्यरत है। 
वरुण कुमार 2003 से हिन्दी में पत्रकारिता से जुड़े हुए हैं इस कारण 2017 के शिक्षक दिवस के मौके पर इन्हें दिल्ली में राष्ट्रीय मीडिया का सम्मान दिया गया। वरुण कुमार के परिवार के सभी सदस्य लगभग पत्रकारिता से ही जुड़े हुए हैं। इसके अलावा वरुण कुमार को मई 2017 में फर्स्ट प्रेरणा इंस्पायर एस्पायर इंडिया पुरस्कार से भी सम्मानित किया गया। 
