
13 कुल, 12 वर्तमान
झाड़मुर्गी मेगापोडिअस‎ जीववैज्ञानिक वंश के पक्षियों को कहते हैं। यह मुर्गी-जैसे मोटे, मध्यमाकार के मेगापोडिडाए जीववैज्ञानिक कुल के पक्षी होते हैं। इनका विस्तार दक्षिणपूर्व एशिया से ऑस्ट्रेलिया और पश्चिम प्रशांत महासागर के द्वीपों तक है। झाड़मुर्गियाँ अपने अण्डों पर बैठकर उन्हें गरम रखने की बजाए सड़ते हुए पत्तों व अन्य वनस्पतियों की ढेरी बना लेते हैं जिनमें गरमी पैदा होती है और अण्डों को गरम रखती है। झाड़मुर्गी नर समय-समय पर ढेरी का निरीक्षण करता है और तापमान नियंत्रित रखने के लिये उसमें सामग्री डालता-हटाता है।
