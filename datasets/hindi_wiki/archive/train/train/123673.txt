डार्केस्ट ऑवर 2017 की एक ब्रिटिश युद्ध नाटक फिल्म है, जिसे जो राइट द्वारा निर्देशित और एंथनी मैकार्टन द्वारा लिखा गया है। इस फिल्म में अभिनेता गेरी ओल्डमैन ने विंस्टन चर्चिल का किरदार निभाया है, और प्रधानमंत्री के अपने शुरुआती दिनों का चित्रण है, जिस समय नाज़ी जर्मनी ने पूरे पश्चिमी यूरोप पर कब्ज़ा किये हुए था, और द्वितीय विश्व युद्ध के दौरान यूनाइटेड किंगडम को पराजित करने की धमकी दे रहा था, जिससे सरकार के उच्चतम स्तर पर, जोकि हिटलर के साथ शांति संधि करना चाहते थे और चर्चिल, जिन्होंने इनकार कर दिया के बीच टकराव हुआ। फिल्म में क्रिस्टिन स्कॉट थॉमस, लिली जेम्स, बेन मेंडेलोसन, स्टीफन डिलने और रोनाल्ड पिकअप ने भी अभिनय किया हैं।
इस फ़िल्म का प्रदर्शन टेलुराइड फिल्म महोत्सव एवं टोरंटो अंतर्राष्ट्रीय फिल्म महोत्सव में किया गया था। 22 नवम्बर 2017 को संक्षिप्त प्रदर्शन के बाद फ़िल्म को संयुक्त राज्य अमेरिका में 22 दिसम्बर को पूर्ण रूप से प्रदर्शित किया गया, और युनाइटेड किंगडम में 12 जनवरी को प्रदर्शित किया गया। 90वें अकादमी पुरस्कार में इसे सर्वश्रेष्ठ फ़िल्म सहित इसे छह नामांकन प्राप्त हुए है। और 71वें ब्रिटिश अकादमी फ़िल्म पुरस्कार में इसे 9 नामांकन प्राप्त हुए, जिसमें दो पुरस्कार जीते गये।
