फोरट्रान एक प्रोग्रामन भाषा है जिसका विकास 1950 के दशक में हुआ था। तब से लेकर अबतक इस भाषा के कई संस्करण निकल चुके हैं यथा - FORRTAN66, Fortran77, Fortran90 और Fortran95। इसका विकास आईबीएम में सूत्र अनुकूटक के रूप में हुआ था। आज यह गणकीय तरल यांत्रिकी में बहुत प्रयुक्त होता है।
इसके कई कंपाइलर लिखे गए हैं, जैसे आईबीएम, एचपी, जीएनयू तथा अन्य कई। इसकी एक पंक्ति में 72 से अधिक वर्ण नहीं लिखे जा सकते हैं। पंक्ति के अंत में अर्धविराम नहीं लगता है। इस संदर्भ में इसकी तुलना C/C++ जैसी भाषाओं से की जा सकती है जिसमें अनुदेश खत्म होने के बाद एक अर्धविराम लगाना आवश्यक होता है।
निम्नलिखित प्रोग्राम, इन्टरैक्टिव रूप से इन्टर किये गये डेटा का औसत निकालता है। इस प्रोग्राम में Fortran 90 के दो विशेष गुणों- डायनेमिक मेमोरी अल्लोकेशन तथा अर्रे-आधारित-संक्रियाएँ को दर्शाता है। ध्यान दीजिये कि इसमें DO लूप तथा IF/THEN का उपयोग करके अर्रे को किस प्रकार परिवर्तित किया गया है। 

