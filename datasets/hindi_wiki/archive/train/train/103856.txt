सोहैल तनवीर  एक पाकिस्तानी क्रिकेट खिलाड़ी है जो वनडे ,टेस्ट क्रिकेट और ट्वेन्टी ट्वेन्टी प्रारूप में खेलते है।
तनवीर बाएं हाथ के तेज गेंदबाज है जबकि बल्लेबाजी में भी अच्छा काम करते है इसलिए ये हरफनमौला की श्रेणी में आते है।
सोहैल तनवीर का जन्म पाकिस्तान के रावलपिंडी ,पंजाब शहर में 12 दिसम्बर 1984 को हुआ था।
तनवीर जो कि कैरा गुज्जर वर्ग के रावलपिंडी ,पंजाब ,पाकिस्तान से है। ये एक हरफनमौला खिलाड़ी है जो कि बाएं हाथ से बल्लेबाजी और मध्यम गति से गेंदबाजी करते हैं। सोहैल तनवीर ने अपने कैरियर की शुरुआत 2007 आईसीसी विश्व ट्वेन्टी 20 विश्व कप के दौरान की थी और छः मैचों में कुल छः विकेट लिए थे। जिसमें ऑस्ट्रेलिया के खिलाफ खेले गए मैच में 4 ओवरों 31 रन देकर 3 विकेट लिए थे।
तनवीर है तो एक हरफनमौला खिलाड़ी लेकिन 2007 आईसीसी विश्व ट्वेन्टी 20 के फाइनल तक इनको बल्लेबाजी करने का एक मैच में भी मौका नहीं मिला था। इन्होंने अपने अंतरराष्ट्रीय कैरियर का पहला रन पाकिस्तान के लिए छक्के की सहायता से लिया था।
सोहैल तनवीर ने 2007 आईसीसी विश्व ट्वेन्टी 20 में काफी प्रभावित किया था इसलिए इनके प्रदर्शन को देखते हुए पाकिस्तान क्रिकेट बोर्ड ने यह फैसला किया कि तनवीर को अक्टूबर 2007 में दक्षिण अफ्रीका के खिलाफ वनडे में खेलाया जाय ,और फिर चयनकर्ताओं ने टीम में शामिल कर दिया।
इसके बाद इनका चयन भारतीय क्रिकेट टीम के खिलाफ वनडे श्रृंखला के लिए भी किया गया और उस श्रृंखला में शानदार गेंदबाजी करते हुए 8 विकेट लिए थे। साथ ही उस दौरे में पाकिस्तानी तेज गेंदबाज उमर गुल के चोटिल होने की वजह से टेस्ट मैच खेलने का मौका भी मिला और अपना पहला टेस्ट मैच दिल्ली के फिरोज शाह कोटला ग्राउंड पर खेला जिसमें राहुल द्रविड़ और सौरव गांगुली सहित 3 विकेट लिए थे।
जून 2008 में पाकिस्तान ने भी 2008 एशिया कप में हिस्सा लिया और कराची ,पाकिस्तान में पहली बार हांगकांग के खिलाफ वनडे मैच खेला लेकिन उस मैच में पाकिस्तान के ऊपरी क्रम के बल्लेबाजों ने काफी निराश किया था बाद में सोहैल तनवीर ने फ़वाद आलम के साथ मिलकर 8वें विकेट के लिए कुल 100 रन जोड़े थे और उस मैच में तनवीर ने 55 गेंदों पर 59 रनों की पारी खेली थी और साथ ही यह उनका पहला वनडे अर्द्धशतक था। तनवीर की जबर्दस्त अर्द्धशतकीय पारी की बदौलत पाकिस्तान एक सम्मानजनक स्कोर तक पहुंच गया और पाक ने कुल 288 रन बनाए।
इसके बाद इन्होंने श्रीलंका के खिलाफ वनडे मैच खेला और पहली बार वनडे में 5 विकेट लिए ,इन्होंने मैच में 10 ओवर करते हुए 48 रन देकर 5 सफलताएं ली थी ,मैच जो कि 2009 आईसीसी विश्व ट्वेन्टी 20 के बाद खेला गया था।
ट्वेन्टी 20 विश्व के कुछ समय बाद तनवीर को टीम से कुछ समय के लिए बाहर रहना पड़ा क्योंकि उनको घुटने में चोट आ गई थी। इसलिए ये नवम्बर 2009 में न्यूजीलैंड क्रिकेट टीम के साथ होने वाली श्रृंखला में भी न्यूजीलैंड के दौरे में भी नहीं जा पाये थे इनके अलावा ये 2010 के ऑस्ट्रेलिया क्रिकेट टीम साथ खेली जानी वाली श्रृंखला में भी ऑस्ट्रेलिया नहीं जा पाये थे। साथ ही तनवीर 2010 आईसीसी विश्व ट्वेन्टी 20 और 2010 एशिया कप में और 2010 में इंग्लैंड के दौरे पर भी नहीं खेल पाये थे। इसके बाद तनवीर अपनी चोट से अक्टूबर 2010 में उभर सके थे और मिस्बाह-उल-हक़ की कप्तानी दक्षिण अफ्रीका क्रिकेट टीम के खिलाफ टेस्ट श्रृंखला में चयन किया गया। डॉक्टरों ने सलाह दी थी कि सोहैल तनवीर को अच्छी तरह से तैयार होने के लिए कुछ समय तक आराम करना होगा। इस कारण फिर चयनकर्ताओं ने दक्षिण अफ्रीका दौरे से बाहर कर दिया था।
इसके बाद तनवीर को दिसम्बर 2010 में न्यूजीलैंड क्रिकेट टीम के खिलाफ सभी तीनों प्रारूपों टेस्ट ,वनडे और ट्वेन्टी-ट्वेन्टी में जगह दी गई। लेकिन एक बार फिर तनवीर का खेलना उनकी किस्मत में नहीं था इस कारण ऐन वक़्त पर न्यूजीलैंड दौरे पर चयनकर्ताओं ने फैसला लिया कि तनवीर अभी पूरी तरह से तैयार नहीं है इसलिए टीम से बाहर कर दिया गया। लेकिन फिर तनवीर ने घरेलू क्रिकेट में अच्छा प्रदर्शन किया इस कारण इनको ट्वेन्टी - ट्वेन्टी मैचों के लिए वापस बुला लिया।
हालांकि तनवीर को वनडे और टेस्ट में पूर्व में जगह नहीं मिली थी और ट्वेन्टी ट्वेन्टी के अंतिम मैच में भी नहीं खेल पाये थे और इस कारण तनवीर को 13 महीने हो गए थे कोई अंतरराष्ट्रीय मैच खेले हुए।
इसके बाद 2011 क्रिकेट विश्व कप में तनवीर को 15 सदस्य टीम में शामिल किया और पहला मैच न्यूजीलैंड के साथ खेलना था। तनवीर ने पहले मैच में सिर्फ 6 रन बनाए और गेंदबाजी करते हुए 1 विकेट भी लिया था।
लेकिन तनवीर अभी तक भी पूरी तरह से सर्जरी होने के बाद ठीक नहीं हो पाये थे इसलिए इनको 2011 के विश्व कप से भी बाहर कर दिया और साथ ही 2 सालों के लिए भी छुट्टी दे दी।
