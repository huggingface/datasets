
अक्ष शक्तियाँ या ऐक्सिस शक्तियाँ या धुरी शक्तियाँ उन देशों का गुट था जिन्होनें दूसरे विश्वयुद्ध में जर्मनी और जापान का साथ दिया और मित्रपक्ष शक्तियों के ख़िलाफ़ लड़े।मध्य 1930 में अपने साम्राज्यवादी हितों को बचाए रखने के लिए जर्मनी, इटली और जापान द्वारा किए गये कूटनीतिक प्रयासों से अक्ष शक्तियों का उदय हुआ। अक्ष शक्तियों का गुट सन् 1936 में तब शुरु हुआ जब जर्मनी ने जापान और इटली के साथ साम्यवाद विरोधी संधियों पर दस्तख़त किये। रोम-बर्लिन 1939 स्टील संधि के अन्तर्गत सामरिक गुट बन गये, 1940 के ट्राइपर्टाइल संधि के साथ जर्मनी और उसके गुट के दोनो मित्र देशो के सामरिक लक्ष्य एक हो गये। दूसरे विश्वयुद्ध में अपने चरम पर अक्षीय शक्तियों ने यूरोप, अफ़्रीका और पूर्वी व दक्षिण-पूर्वी एशिया के बड़े हिस्सों पर कब्जा किया। 1945 में जाकर मित्रपक्ष शक्तियों की जीत होने पर अक्ष शक्तियों का गुट ख़त्म हो गया। युद्ध के दौरान अक्ष दल बदलता रहा क्योंकि कुछ राष्ट्र इसके अन्दर-बाहर आते और जाते रहे।
धुरी शब्द सबसे पहले इटली के प्रधानमंत्री बेनितो मुसोलिनी ने जर्मनी-इटली के सम्बन्धों के परिपेक्ष्य मे इस्तेमाल किया था, जब उन्होने रॉबर्टो सुस्टर के जर्मेनिया रिपब्लिका के आलेख में लिखा इसमें कोई संदेह नहीं है कि इस समय यूरोपिय इतिहास की धुरी/अक्ष बर्लिन से गुजर रही है। ।
