एपिक एक ब्राउजर है। इसकी खास बात यह है कि इसमें कई फीचर भारत को केंद्र में रखकर बनाए गए हैं।
इसे बेंगलुरू की हिडेन सॉफ्टवेयर रिफ्लेक्स कंपनी ने विकसित किया है। विश्वभर में प्रयोग किया जा सकने वाला यह ब्राउजर भारत का पहला इंटरनेट ब्राउजर होगा। भारतीय इंजीनियरों की एक टीम द्वारा बनाया गया इस एपिक ब्राउजर को मोजिला प्लेटफार्म के आधार पर तैयार किया गया है। 
एपिक को तैयार करने वासली कंपनी हिडेन रिफ्लेक्स के अनुसार इस ब्राउजर को विस्तृत रूप देने से पहले इसके संक्षिप्त संस्करण का परीक्षण किया गया था जो कि पूरी तरह से सफल रहा है। एपिक ब्राउजर पर 1500 से ज्यादा थीम मौजूद हैं। ब्राउजर के साइड बार पर कई तरह की एप्लिकेशन की एक लिस्ट है जिस पर क्लिक करते ही कोई भी एप्लिकेशन चुना जा सकता है। मसलन इस ब्राउजर से टि्वटर, फेसबुक और अन्य सोशल नेटवर्किग साइट पर भी लॉग इन किया जा सकता है।
यही नहीं इसे कुल 12 भारतीय भाषाओं के अन्तःनिर्मित ध्वन्यात्मक/बुद्धिमान सम्पादक है। साथ ही इस ब्राउजर में तमाम लेटेस्ट खबरों, लाइव टीवी चैनल, विडियो, स्टॉक की जानकारी, लाइव क्रिकेट स्कोर, नए म्यूजिक एल्बम के लिए भी साइडबार बनाया गया है।
इपिक ब्राउजर मे सिक्योरिटी के लिए भी खास इंतजाम हैं। इसके साथ ही एंटीवायरस सिस्टम जुड़ा हुआ है। पहले भारतीय ब्राउजर को तैयार करने वाली कंपनी हिडेन रिफ्लेक्स को भारतीय मूल के अमरीकी इंजीनियर आलोक भारद्वाज द्वारा वर्ष 2007 में स्थापित किया गया था। 
