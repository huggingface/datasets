हेमलता गुप्ता एक भारतीय चिकित्सक और लेडी हार्डिंग मेडिकल कॉलेज के चिकित्सा विभाग की प्रमुख चिकित्सक और निर्देशिका थीं। उन्होंने मेडिकल की पढ़ाई लेडी हार्डिंग मेडिकल कॉलेज, दिल्ली विश्वविद्यालय से की और बाद में वह उसकी निर्देशक बन गईं। भारत सरकार से उन्हें चिकित्सा विज्ञान में योगदान के लिए तीसरे सर्वोच्च नागरिक सम्मान, पद्म भूषण से 1998 में सम्मानित किया गया। वह अविवाहित थीं और नई दिल्ली में रहती थीं जहाँ पर 13 मई, 2006 को उन्हें, उनके निवास उत्तम नगर में मृत पाया गया था। कई वर्षों की जांच के बाद, जिस मामले ने मीडिया का ध्यान आकर्षित किया, वह मामला आज भी अनसुलझा है।


