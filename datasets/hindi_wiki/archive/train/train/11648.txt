डिज़्नीलैंड एक मनोरंजन पार्क है डिज़्नीलैंड अमेरिका के कैलिफोर्निया के एनाहिम में स्थित है डिज़्नीलैंड का स्वामित्व और संचालन वॉल्ट डिज़्नी पार्क्स के पास है।
मूल डिज़्नीलैंड की स्थापना 27जुलाई, 1955 को हुई। 28जुलाई1955 से डिज़्नीलैंड को आम लोगों के लिए खोल दिया गया। डिज़्नीलैंड का निर्माण वॉल्ट डिज़्नी ने कराया था। जाहिर है वाॅल्ट डिज़्नी के नाम पर डिज़्नीलैंड का नाम रखा अभी तक डिज़्नीलैंड पार्क में 51.5करोड़ पर्यटक आ चुके हैं,पर्यटकों में कई राष्ट्रपति, शाही लोग और अन्य देशों के राष्ट्राध्यक्ष भी हैं। डिज़्नीलैंड रेज़ोर्ट कॉम्प्लेक्स से भिन्नता प्रदान करने के लिए, 1998 में इसे "डिज़्नीलैंड पार्क" के नाम से पुनः नामित किया गया। वर्ष में यहाँ 1.48करोड़ पर्यटक आए पर्यटकों के क्षेत्र में वॉल्ट डिज़्नी वर्ल्ड के मैजिक किंग्डम के बाद दूसरे स्थान पर था।
यह बड़ा रोचक किस्सा है, जब डिज़्नीलैंड जैसे सुंदर कॉन्सेप्ट की रचना हुई। रविवार का दिन था, वॉल्ट डिज़्नी अपनी दोनों प्यारी बच्चियों डियान और भोरॉन के साथ ग्रिफिश पार्क घूमने गए थे। वहाँ उपस्थित दूसरे बच्चे तो खूब मस्ती कर रहे थे, लेकिन वॉल्ट डिज्नी के बच्चों को यह पार्क थोड़ा भी रास नहीं आया। वे बोर हो रहे थे। यह देखकर डिज्नी सोच में पड़ गए। उनके मन में विचार आया कि क्यों नहीं एक ऐसी जगह हो, जहाँ बच्चों के साथ-साथ बड़े भी मस्ती करें। बस फिर क्या था, वे एक ऐसी ही थ्रिलर और मस्ती भरी दुनिया के निर्माण में जुट गए। लंबे प्रयासों और परिश्रम के बाद आखिर उनका सपना डिज्नीलैंड के रूप में साकार हुआ, जिसकी दीवानगी आज बच्चों के साथ बड़ों में खूब देखी जा सकती है।
आठ अलग-अलग सुंदर विषयवस्तु पर बने डिज्नीलैंड पार्क का क्रेज देखते ही बनता है। यहाँ के मुख्य आकर्षण इस प्रकार हैं:
यह स्थान विक्टोरिया काल के अमेरिका की याद दिलाता है। आप जब डिज्नीलैंड पार्क में प्रवेश करते हैं, तो आपकी दृष्टि सबसे पहले इसी जगह पर पड़ती है। इसके बाद आप सेंट्रल प्लाजा तक पहुँचते हैं। मैजिक किंगडम और सेंट्रल प्लाजा के तुरंत बाद उत्तर दिशा में एक सुंदर कैस्टल है, जहाँ से होकर आप फैंट्सीलैंड के प्रवेश द्वार पर पहुँचते हैं। इस कैस्टल के आसपास एडवेंचर लैंड, फ्रंटियर लैंड और टूमारो लैंड है। वैसे, मेन स्ट्रीट का खास आकर्षण है टाउन्स स्क्वायर। यहाँ मूवी थियेटर, सिटी हॉल, फायर हाउस, इम्पोरियम, शॉप्स आदि में दर्शकों की भारी भीड़ लगी रहती है।
इस लैंड की कल्पना एक अलग ही दुनिया के रूप में की गई है। जहाँ हर चीज में रोमांच बसा है। एडवेंचर लैंड को देखने से ऐसा लगता है मानो पृथ्वी की सभ्यता और संस्कृति से अलग हम कहीं किसी दूसरी दुनिया में पहुँच गए हों। जैसे एशिया या अफ्रीका के सुदूर वनों में। यहाँ के विशेष आकर्षण हैं: इंडियाना जोन्स टेंपल ऑफ द फॉरबिडेन आई और पेड पर टारजन का घर आदि।
यह विषयवस्तु 19वीं सदी के न्यू ऑरलियंस पर आधारित है। डिज्नीलैंड के दर्शकों के बीच यह बहुत लोकप्रिय है। पॉयरेट्स ऑफ द कैरिबियन और माउंटेड मेंसन यहाँ की मुख्य विशेषताएँ हैं।
यह लैंड अमेरिकन फ्रंटियर के पायनियर-डे का निर्माण करता है। यह उन दिनों को ऐसे प्रदर्शित करता है, जैसे सब कुछ आज भी सजीव हो। यहाँ के मुख्य आकर्षण हैं: बिग थंडर माउंटेन रेलरोड, मार्क ट्वेन रिवरबोट।
इसकी स्थापना बीयर कंट्री के रूप में हुई थी। बाद में इसका नाम पड़ गया क्रिटर कंट्री। क्या आपने भालू को गाना गाते देखा है? इस लैंड पर आकर आपको भालू के कुछ इसी प्रकार के अनोखीं कलाबाजियाँ देखने को मिलेंगी। यहाँ स्पलैश माउंटेन, डार्क राइड आदि हैं, जो बहुत लोकप्रिय हैं।
इसकी कल्पना स्वप्न-नगरी के रूप में की गई है। जैसे कि आप सितारों की दुनिया में सैर कर रहे हों। यहाँ के मुख्य आकर्षण डार्क राइड्स, चिल्ड्रेन्स राइड्स आदि हैं।
यह दर्शकों के लिए 1993 में खुला है। मिकी टूनटाउन 1930 का कार्टून पात्र है। इसे डिज्नीलैंड के विशेष कार्टून पात्र में से एक माना जाता है। यहाँ मिकी माउस और मिनी माउस जैसे कार्टून चरित्रों का घर भी है।
आने वाले कल की सुंदर कल्पना ही इस लैंड का विषयवस्तु है। इस सुंदर कल्पना को देखना बहुत दिलचस्प और रोमांचकारी होता है। यहाँ आप स्पलैश माउंटेन, द डिज्नीलैंड मोनोरेल, द एस्टरो आरबिटर आदि देख सकते हैं।
