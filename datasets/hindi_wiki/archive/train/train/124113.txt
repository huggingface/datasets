आकरनार, जिसका बायर नाम "अल्फ़ा ऍरिडानी" है, स्रोतास्विनी तारामंडल का सब से रोशन तारा है। यह पृथ्वी से दिखने वाले तारों में से नौवा सब से रोशन तारा भी है। आकरनार बहुत गरम है और इसलिए इसका रंग नीला है। हालाँकि यह सूरज की ही तरह का एक मुख्य अनुक्रम तारा है, फिर भी इसकी चमक सूरज की 3,000 गुना है। तारों के श्रेणीकरण के हिसाब से इसे B3 की श्रेणी दी जाती है। यह पृथ्वी से 144 प्रकाश-वर्षों की दूरी पर है।
आकरनार की एक सिफ़्त यह है की यह तारा बहुत तेज़ी से घूर्णन कर रहा है के इसका गोल अकार पिचक गया है और इसके मध्यरेखा की चौड़ाई इसके अक्ष की लम्बाई से 56% ज़्यादा है। पूरी आकाशगंगा में जितने तारों का अध्ययन हुआ है यह उन सारों में से सब से पिचका हुआ तारा है।
आकरनार को अंग्रेज़ी में "Achernar" लिखा जाता है। इसका मूल अरबी भाषा का "आख़िर अन​-नहर" है, जिसका अर्थ है "नहर के आख़िर वाला"। ध्यान रहे के जिस तारामंडल में यह स्थित है उसके संस्कृत नाम और यूनानी नाम दोनों का अर्थ "नहर", "नदी" या "प्रवाह" होता है और आकरनार तारा ठीक इसके अंत में स्थित है।
आकरनार का सतही तापमान 14,510 कैल्विन है, जो बहुत ही गरम है। इसी कारण से यह नीले रंग में दमकता है। इसका द्रव्यमान सूरज के द्रव्यमान का लगभग 7 गुना है और इसका व्यास सौर व्यास का लगभग 10 गुना है। इसकी वर्तमान उम्र 10 से 50 करोड़ साल के बीच अनुमानित की जाती है।
