जोशना चिनप्पा एक भारतीय महिला स्क्वॉश खिलाड़ी हैं। 2003 में अंडर 19 की कैटेगरी में ब्रिटिश स्क्वॉश चैम्पियनशिप जीतने वाली वे प्रथम भारतीय महिला बनीं। वे भारत की सबसे कम उम्र की नैशनल चैंपियन भी हैं। 
वर्तमान में उनकी विश्व रैंकिंग 32 है। मई 2012 में वे चेन्नई ओपन भी जीत चुकी हैं।
ग्लासगो में चल रहे 20 वें कामनवेल्थ खेलों में जोशना चिनप्पा एवं दीपिका पल्लीकल की जोड़ी ने 02 अगस्त 2014 को स्क्वैश में भारत के लिए स्वर्ण पदक जीतकर इतिहास रचा। भारतीय जोड़ी ने इंग्लैंड के स्क्वैश में वर्चस्व को तोड़ते हुए फाइनल में जेनी डुनकाफ एवं लाडरा मसारो की जोड़ी को लगातार 11-6, 11-8 से हराकर सफलता हासिल की। यह जीत इसलिए भी ऐतिहासिक महत्व की रही क्योंकि भारत नें इससे पहले स्क्वैश खेल में कोई भी पदक हासिल नहीं किया था।

