पाशाई अफ़ग़ानिस्तान के पूर्वी नूरिस्तान, नंगरहार और कुनर राज्यों में बोली जाने वाली एक दार्दी भाषा है। अनुमान है के 1998 में इसे 216,842 लोग बोलते थे। पाशाई बोलने वालों को पाशाई समुदाय का सदस्य माना जाता है, जिसके अधिकतर लोग धर्म से मुसलमान हैं। 2003 से पहले पाशाई का कोई लिखित रूप नहीं था। बहुत से पाशाई बोलने वाले पश्तो भी बोलते हैं और उनमें साक्षरता का दर 25% है।
पाशाई की चार उपभाषाएँ बताई जाती हैं - उत्तरपूर्वी, उत्तरपश्चिमी, दक्षिणपूर्वी और दक्षिण-पश्चिमी। इन उपभाषाओं को बोलने वाले एक दुसरे को समझ नहीं सकते, यानि इन्हें यह चारों अलग-अलग भाषाएँ प्रतीत होती हैं।
उन्नीसवी सदी के प्रसिद्ध भाषावैज्ञानिक डॉ॰ ग्रियर्सन का मानना था के पाशाई का नाम प्राचीन भारत के पश्चिमोत्तर प्रदेश में बोले जानी वाली पैशाची भाषा के नाम का ही ज़रा सा बदला हुआ रूप है।
पाशाई के कुछ आम शब्द नीचे दिए गए हैं। ध्यान रहे के पाशाई की चरों उपभाषाएँ एक-दुसरे से काफ़ी भिन्न हैं इसलिए यह शब्द भी उनमें से किसी में भिन्न हो सकते हैं।
