एक दिवसीय अंतर्राष्ट्रीय ) क्रिकेट की एक शैली है, जिसमें दो राष्ट्रीय क्रिकेट टीमों के बीच प्रति टीम 50 ओवर खेले जाते हैं। क्रिकेट विश्व कप इसी प्रारूप के अनुसार खेला जाता है। एक दिवसीय अंतर्राष्ट्रीय मैचों को "लिमिटेड ओवर इंटरनेशनल )" भी कहा जाता है, क्योंकि राष्ट्रीय टीमों के बीच सीमित ओवर के क्रिकेट मैच खेले जाते हैं और यदि मौसम की वजह से व्यवधान उत्पन्न होता है तो वे हमेशा एक दिन में समाप्त नहीं होते. महत्वपूर्ण एक दिवसीय अंतर्राष्ट्रीय और घरेलू मैचों में अक्सर दो दिन का समय रखा जाता है, जिसमे से दूसरा दिन "रिज़र्व/आरक्षित" दिन होता है, ताकि पहले दिन कोई परिणाम न निकलने की स्थिति में खेल को समाप्त करने के अधिक अवसर मिलें.
अंतर्राष्ट्रीय एक दिवसीय खेल का विकास बीसवीं सदी के अंत में हुआ। पहला एक दिवसीय मैच मेलबोर्न क्रिकेट ग्राउंड पर 5 जनवरी 1971 को ऑस्ट्रेलिया और इंग्लैंड के बीच खेला गया था। जब तीसरे टेस्ट मैच के के पहले तीन दिन बारिश की वजह से धुल गए तो अधिकारियों ने मैच समाप्त करने का फैसला किया और इसके स्थान पर छह गेंद प्रति ओवर के साथ प्रति टीम 40 ओवर का एक दिवसीय मैच खेलने का निर्णय लिया गया। ऑस्ट्रेलिया ने यह मैच 5 विकेट से जीता।
1970 के दशक के अंत में, कैरी पैकर ने प्रतिद्वंद्वी वर्ल्ड सीरीज़ क्रिकेट ) प्रतियोगिता की शुरुआत की और इसमें आधुनिक एक दिवसीय अंतर्राष्ट्रीय क्रिकेट की कई सुविधाएं शुरू की गयीं, जिनमे रंगीन वर्दियां, दूधिया रोशनी में सफ़ेद गेंद तथा काली साइट स्क्रीन के साथ मैच और टेलिविज़न प्रसारण के लिए कैमरों के एकाधिक कोण, पिच पर खेलने वाले खिलाडियों की आवाज़ सुनने के लिए माइक्रोफोन तथा ऑन स्क्रीन ग्राफिक्स शामिल थे। रंगीन वर्दी के साथ खेला जाने वाला पहला मैच सुनहरे रंग की वर्दी में डब्ल्यूएससी ऑस्ट्रेलिया द्वारा कोरल गुलाबी रंग की वर्दी में डब्ल्यूएससी वेस्ट इंडियंस के खिलाफ 17 जनवरी 1979 को मेलबोर्न के वीऍफ़एल पार्क पर खेला गया था। इसे क्रिकेट को और अधिक पेशेवर खेल बनाने का श्रेय जाता है।
मुख्य प्रारूप में क्रिकेट के नियम लागू होते हैं। लेकिन, एक दिवसीय अंतर्राष्ट्रीय मैच में प्रत्येक टीम केवल सीमित संख्या के ओवरों के लिए बल्लेबाजी करती है। एकदिवसीय क्रिकेट के शुरुआती दिनों में आम तौर पर प्रति टीम ओवर संख्या 60 थी, लेकिन अब इसे समान रूप से 50 ओवर तक सीमित कर दिया गया है।
साधारण भाषा में खेल इस प्रकार है:
ओवरों की संख्या में कमी के स्थिति में, उदाहरण के लिए खराब मौसम के कारण, ओवरों की संख्या कम हो सकती है। यदि किसी कारण से दूसरी पारी में बल्लेबाजी करने वाली वाली टीम द्वारा खेले जाने वाले ओवरों की संख्या पहली पारी में बल्लेबाजी करने वाली टीम से अलग हो तो डकवर्थ-लुईस विधि द्वारा परिणाम निर्धारित किया जा सकता है।
दूधिया रोशनी इस तरह से लगाई जाती हैं कि यह क्षेत्ररक्षण करने वाली टीम को बाधा न पहुंचाए तथा गेंद के भीगने की स्थिति में कप्तानों को मैदान पर कपड़ा रखने की अनुमति दी गई है।
गेंदबाजी करने वाली टीम क्षेत्ररक्षण प्रतिबंध की शर्तों से बंधी होती है, जिसके अनुसार, निर्धारित संख्या के ओवरों के लिए कैच लपकने की स्थिति में दो खिलाड़ियों सहित नौ खिलाड़ियों का क्षेत्ररक्षण दायरे में मौजूद होना आवश्यक है। परंपरागत रूप से, क्षेत्ररक्षण प्रतिबंध प्रत्येक पारी के पहले 15 ओवरों के लिए लागू होता था।
30 जुलाई 2005 से शुरू होने वाली 10 माह की परीक्षण अवधि में आईसीसी ने एकदिवसीय श्रृंखलाओं के नए नियमों के रूप में पावरप्ले नियम की शुरुआत की। पावरप्ले नियम के तहत, क्षेत्ररक्षण प्रतिबंध पहले 10 ओवरों के लिए तथा पांच-पांच ओवरों के दो हिस्सों में लागू होता है। अक्टूबर 2008 से बल्लेबाजी करने वाली टीम यह फैसला करती है कि शेष बचे हुए दो हिस्सों में कोई एक पावरप्ले कब शुरू हो, तथा क्षेत्ररक्षण करने वाली टीम यह निर्धारित करती है कि दूसरा पावरप्ले कब शुरू हो। पहले पावरप्ले के दौरान, 30 गज के दायरे के बाहर दो से अधिक खिलाड़ी खड़े नहीं किये जा सकते . पहले 10 ओवरों में यह भी आवश्यक है कि कम से कम दो क्षेत्ररक्षक कैच लपकने की नजदीकी स्थितियों में हों.
पावरप्ले के संबंध में आईसीसी ने यह घोषणा की है कि 1 अक्टूबर 2007 से क्षेत्ररक्षण करने वाली टीम का कप्तान पांच-पांच ओवरों के दो पावरप्ले के दौरान 3 खिलाड़ियों को 30 गज के दायरे के बाहर रखने का विकल्प चुन सकता है। यह नियम 1 अक्टूबर 2007 को दांबुला स्टेडियम में श्रीलंका व इंग्लैंड के बीच खेले गए मैच में लागू किया गया था। श्रीलंका 119 रनों से यह मैच जीता। वर्तमान में दूसरे तथा तीसरे, दोनों पावरप्ले के दौरान 3 खिलाड़ी 30 गज के दायरे के बाहर खड़े होते हैं तथा एक पावरप्ले बल्लेबाजी करने वाली टीम द्वारा चुना जाता है।
परीक्षण नियमों में एक प्रतिस्थापन नियम भी था, जिसके अनुसार मैच की किसी भी स्थिति में एक स्थानापन्न खिलाड़ी को शामिल करने की अनुमति थी। टॉस से पहले टीमें अपने स्थानापन्न खिलाड़ी को नामित करती थी, जिसे सुपरसब कहा जाता था। सुपरसब बल्लेबाजी, गेंदबाजीम क्षेत्ररक्षण या विकेट कीपिंग कर सकता था; प्रतिस्थापित खिलाड़ी खेल में आगे भाग नहीं ले सकता था। इसे लागू करने के छह महीनों में काफी हद तक यह स्पष्ट हो गया कि टॉस जीतने वाली टीम के लिए सुपरसब अधिक लाभकारी था, जिससे खेल में असंतुलन पैदा होता था। 2005 में इस नियम को ख़त्म करने के लिए कई अंतर्राष्ट्रीय कप्तानों ने "जेंटलमैन समझौता" किया। वे आवश्यकता के अनुसार सुपरसब नामित करते रहे, किन्तु उन्हें मैदान में नहीं उतारा गया। 15 फ़रवरी 2006 को आईसीसी ने 21 मार्च 2006 से सुपरसब नियम को समाप्त करने के आशय की घोषणा की।
अंतर्राष्ट्रीय क्रिकेट परिषद ) टीमों का एक दिवसीय दर्जा निर्धारित करती है .
टेस्ट खेलने वाले दस देशों के पूर्ण दस सदस्य भी हैं) को स्थायी एक दिवसीय दर्जा हासिल है। कोष्ठक में प्रत्येक देश की एक दिवसीय दर्जा प्राप्त करने की तिथि के साथ इन देशों की सूची नीचे दी गई है:
आईसीसी अस्थायी रूप से अन्य टीमों को एक दिवसीय दर्जा देती है, वर्तमान में ये टीमें हैं:
2005 की आईसीसी ट्रॉफी में अपने प्रदर्शन की बदौलत कनाडा, आयरलैंड, नीदरलैंड तथा स्कॉटलैंड ने यह दर्जा हासिल किया। आईसीसी ने 2009 में इस मानक का पालन किया तथा इन परिणामों का प्रयोग 2009 के आईसीसी विश्वकप क्वालीफायर ट्रॉफी का नया नाम) के बाद के चार सालों के लिए टीमों को एक दिवसीय दर्ज़ा देने के लिए किया। टूर्नामेंट के दौरान अफगानिस्तान ने 5वें स्थान पर पहुंच कर और एक दिवसीय मैचों के लिए पात्रता हासिल कर उस वर्ष उल्लेखनीय सफलता प्राप्त की।
कभी-कभी आईसीसी ने सहयोगी सदस्यों को पूर्ण सदस्यता और टेस्ट दर्जा दिए बिना स्थायी एक दिवसीय दर्जा दिया है। मूल रूप से ऐसा सबसे अच्छे सहयोगी सदस्य को पूर्ण सदस्यता देने से पहले अंतर्राष्ट्रीय मैचों में नियमित अनुभव दिलाने के लिए किया गया था। पहले बांग्लादेश और फिर केन्या ने यह दर्जा प्राप्त किया। बांग्लादेश ने इसके बाद टेस्ट दर्जा और पूर्ण सदस्यता प्राप्त कर ली है; किन्तु केन्या के खराब प्रदर्शन के कारण आईसीसी ने उनका स्थाई एक दिवसयीय अंतर्राष्ट्रीय दर्जा समाप्त करने का निर्णय किया है।
इसके अलावा, आईसीसी के पास कुछ उच्च स्तर के टूर्नामेंटों के लिए विशेष एक दिवसयीय दर्जा देने का अधिकार है, जिसके परिणामस्वरूप निम्न देशों ने भी पूर्ण एक दिवसीय मैचों में हिस्सा लिया है:
2005 में आईसीसी ने पहली बार विवादास्पद ढंग से कई ऐसे मैचों को एकदिवसीय दर्जा दे दिया था, जिनमे भाग लेने वाली टीमें एक से अधिक देशों के खिलाड़ियों से बनी थीं। ये मैच थे: 2004 में हिंद महासागर में आई सुनामी पीड़ितों की सहायता के लिए विश्व क्रिकेट सुनामी अपील के रूप में जनवरी 2005 को खेला गया एशिया एकादश बनाम आईसीसी विश्व एकादश मैच तथा अक्टूबर 2005 को मेलबोर्न में आयोजित आईसीसी सुपर सीरीज़ में वाणिज्यिक रूप से प्रायोजित "ऑस्ट्रेलिया बनाम आईसीसी विश्व एकादश" के तीन मैच. बाद के मैचों में दर्शक बहुत कम थे, ये बहुत हद तक एक तरफ़ा मुकाबले थे और इन्होनें क्रिकेट जगत का अधिक ध्यान आकर्षित नहीं किया। यह एक ऐसा प्रयोग था, जो कई लोगों के अनुसार दोबारा नहीं दोहराया जाना चाहिए तथा कई क्रिकेट सांख्यिकीविदों का मानना है कि ऐसे मैचों को आधिकारिक एकदिवसीय मैचों में शामिल नहीं किया जाना चाहिए। 
आम तौर पर एकदिवसीय श्रृंखला 2 टीमों के बीच या त्रिकोणीय श्रृंखला के रूप में खेली जाती है। सबसे लोकप्रिय एकदिवसीय टूर्नामेंट हैं:
एक दिवसीय मैचों में सर्वाधिक शतक व अर्धशतक बनाने का रिकॉर्ड भारत के सचिन तेंदुलकर के नाम है। उन्होनें एक दिवसीय मैचों में सर्वाधिक रन भी बनाए हैं तथा एक दिवसीय मैच में दोहरा शतक बनाने वाले प्रथम पुरुष खिलाड़ी हैं, यह उपलब्धि उन्होनें 24 फ़रवरी 2010 में हासिल की।
सीमित ओवर के मैच में एक पारी में सर्वाधिक रनसंख्या का रिकॉर्ड नौ विकेट पर 443 रन है, जो 4 जुलाई 2006 को एमस्टलवीन में 50 ओवरों के अंतर्राष्ट्रीय एक दिवसीय मैच में श्रीलंका ने नीदरलैंड के विरुद्ध बनाया। 35 रनों के साथ सबसे कम रनसंख्या का रिकॉर्ड ज़िम्बाब्वे के नाम है जो 2004 में हरारे में श्रीलंका के विरुद्ध बना।
किसी सीमित ओवर के मैच में दोनों टीमों द्वारा बनाई गई सर्वाधिक रनसंख्या 872 है: 2006 में जोहांसबर्ग में अपने एक दिवसीय अंतर्राष्ट्रीय मैच के दौरान पहले बल्लेबाजी करते हुए ऑस्ट्रेलिया ने 50 ओवरों में चार विकेट पर 434 रन बनाए, लेकिन इसके बावजूद वे दक्षिण अफ्रीका से मात खा गए, जिसने एक गेंद शेष रहते नौ विकेटों के नुकसान पर 438 रन बना लिए।
19 रन पर 8 विकेटों के साथ सर्वश्रेष्ठ गेंदबाजी का रिकॉर्ड श्रीलंका के चमिंडा वास के नाम है जो 2001-02 को कोलंबो में जिम्बाब्वे के विरुद्ध बना-एक दिवसीय अंतर्राष्ट्रीय मैचों में आठ विकेट लेने वाले वह एकमात्र खिलाड़ी हैं।
चूंकि अंतर्राष्ट्रीय स्तर पर एक टीम का प्रतिनिधित्व करने के लिए निवास तथा/या राष्ट्रीयता से संबंधित शर्तें हैं, अतः आम तौर पर एक खिलाड़ी अपने करियर के दौरान एक दिवसीय मैचों में केवल एक टीम का प्रतिनिधित्व करेगा। तथापि, कई खिलाड़ियों ने एक से अधिक टीमों के लिए खेला है। इनमें शामिल हैं:
इसके अतिरिक्त, जॉन ट्राइकॉस ने दक्षिण अफ्रीका और जिम्बाब्वे के लिए टेस्ट मैच खेले हैं, लेकिन एकदिवसीय मैच केवल ज़िम्बाब्वे के लिए खेले हैं तथा गेविन हेमिल्टन ने स्कॉटलैंड के लिए केवल एकदिवसीय मैच खेले हैं तथा एक टेस्ट मैच में इंग्लैंड का प्रतिनिधित्व किया है। इंग्लैंड में आयोजित 2009 आईसीसी विश्व ट्वेंटी-20 श्रृंखला में डर्क नैंस ने टी20 मैचों में नीदरलैंड का प्रतिनिधित्व किया है, लेकिन स्कॉटलैंड के विरुद्ध हुए एक दिवसीय अंतर्राष्ट्रीय मैच में वे ऑस्ट्रेलिया की ओर से खेले। उसके बाद से उन्होनें ऑस्ट्रेलिया के लिए अधिकांश T20 मैच खेले हैं। इमरान ताहिर एक अन्य खिलाड़ी हैं जो पाकिस्तान में लाहौर की घरेलू टीमों पाकिस्तान ए, रेड्को पाकिस्तान लिमिटेड, सुई गैस कॉर्पोरेशन ऑफ़ पाकिस्तान के लिए खेलते हैं तथा विश्व कप में दक्षिण अफ्रीका की टीम की ओर से खेलेंगे.
साँचा:Forms of cricket
