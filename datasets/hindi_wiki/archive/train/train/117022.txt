सेवु, इण्डोनेशिया के मध्य जावा में स्थित एक महायान बौद्ध मन्दिर है। यह प्रम्बनन से 800 मीटर उत्तर में स्थित है। इसका निर्माण 8वीं शताब्दी में हुआ था। 
इण्डोनेशिया में हिन्दू तथा बौद्ध मन्दिरों को 'चाण्डि' कहते हैं अतः जावा भाषा में इस मन्दिर को 'चाण्डि सेवु' कहते हैं, जिसका शाब्दिक अर्थ 'सहस्र मन्दिर' है किन्तु वास्त्व में इस परिसर में 249 मन्दिर ही हैं। चाण्डि सेवु, इण्डोनेशिया का दूसरा सबसे बड़ा मन्दिर परिसर है (सबसे बड़ा बौद्ध मन्दिर परिसर बोरोबुदुर है। यह परिसर पास के ही प्रम्बनन मन्दिर परिसर से पहले बना हुआ है। पुरातत्वविदों का मानना है कि इस मन्दिर परिसर का मूल नाम 'मञ्जुश्रीगृह' है।
