अग्नि के द्वारा देवताओं को पहुंचाने वाले सोम के लिये हवन कुंड का प्रयोग किया जाता है। हवन कुंड को वेदी के अनुसार बनाया जाता है। एक वेदी का हवन कुंड रोजाना के भोजन को पकाने के काम में लिया जाता है। द्वि वेदी का हवन कुंड साधारण ब्राह्मण के द्वारा अपनी दैनिक हवनात्मक क्रिया के लिये प्रयोग किया जाता है। त्रिवेदीय हवन कुंड को सत रज और तम तीनो प्रकार की आकांक्षाओं की पूर्ति के लिये किया जाता है। चतुर्वेदीय हवन कुंड को धर्म अर्थ काम और मोक्ष की प्राप्ति के निमित्त प्रयोग किया जाता है। हवन कुंड में वेदी का आकार वर्गाकार होता है और सीढियों के रूप में कार्य योजना के अनुसार चौडाई और ऊंचाई में बनाया जाता है।
