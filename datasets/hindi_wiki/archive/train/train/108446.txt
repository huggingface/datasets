नौ सितंबर को विश्व आत्महत्या निरोध दिवस के अवसर पर चीनी व्याधि नियंत्रण और निरोध केंद्र के 2011 में जारी आंकड़ों के अनुसार दुनिया में अपनी तेजी से बढ़ती अर्थव्यवस्था के लिए पहचाने जाने वाले चीन में हर साल करीब 20 लाख लोग आत्महत्या करते हैं। एक शोध के अनुसार चीन में आत्महत्या के मामलों में पिछले पांच दशकों में करीब 60 प्रतिशत तक की वृद्धि हुई है। इसमें लगभग 75 प्रतिशत आत्महत्याएं ग्रामीणक्षेत्रों में होती है। इन क्षेत्रों में महिलाओं में मौत की संख्या करीब 25 प्रतिशत ज्यादा है। विकसित देशों में स्थिति ठीक इसके विपरीत है। वहां पुरुषों में आत्महत्या का औसत करीब तीन गुना तक ज्यादा है। विश्व भर में 15 से 34 वर्ष की आयु वाले लोगों में होनेवाली मौत के कारणों में आत्महत्या का स्थान पाचवाँ है।
