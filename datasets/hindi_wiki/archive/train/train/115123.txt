बिली कूपर, जिन्हें बिली द ट्रम्पेट के नाम से भी जाना जाता है, इंग्लैंड के एक क्रिकेट समर्थक हैं। ये सबसे अधिक अंग्रेज़ी क्रिकेट टीम के प्रशंसकों के समूह बार्मी आर्मी के ट्रम्पेट वादक के रूप में प्रसिद्ध हैं।
कूपर ने शिक्षा लंदन के गिल्डहॉल स्कूल ऑफ म्यूज़िक एण्ड ड्रामा से प्राप्त की। इनके पास संगीत स्नातक ऑनर्स डिग्री और रॉयल एकेडमी ऑफ म्यूज़िक से कलाकार डिप्लोमा है। ये वैस्ट एण्ड थिएटर के कार्यक्रमों को ऑर्केस्ट्रा में भी वादन करते हैं।
कूपर बार्मी आर्मी के साथ वर्ष 2004 में जुड़े थे। यह घटना तब कि है जब इंग्लैंड वेस्टइंडीज़ के दौरे पर था। कूपर गलती से अपना ट्रम्पेट बारबाडोस में टैक्सी में ही भूल गए थे। बाद में यह बार्मी आर्मी के किसी सदस्य को मिल गया, जो स्वयं भी उसी मैच को देखने जा रहा था जिसमें कूपर जा रहें थे। जब कूपर ने अपना ट्रम्पेट उस व्यक्ति से माँगा तो उसने इनसे यह साबित करने के लिए कहा कि यह ट्रम्पेट उन्हीं का है ऐसा करने के लिए उसने इनसे उसे बजाने के लिए कहा। कूपर ने तब अमेरिकी फ़िल्म द ग्रेट एस्केप की विषय धुन बजाई, जिसे सुन कर बार्मी आर्मी के कुछ सदस्यों ने उनका हवाई खर्च उठाने के पेशकश की अगर वे उन सब के साथ इंग्लैंड के दक्षिण अफ़्रीकी दौरे पर शामिल होंगे।
कूपर के कार्यों ने कभी-कभी उन्हें समस्या में भी डाला है। वर्ष 2006 में कूपर को प्रसिद्ध 2006-07 एशेज़ श्रृंखला के दौरान ऑस्ट्रेलियाई धारावाहिक नेबर्स की अपने ट्रम्पेट द्वारा विषय धुन बजाने के लिए द गेबा से निकालने के पश्चात "प्रतिबंधित संगीत वाद्ययंत्र" बजाने के लिए गिरफ्तार कर लिया था। हालांकि 2010 में क्रिकेट ऑस्ट्रेलिया ने कूपर को विशेष छूट दी जिसमें इन्हें द गेबा के अंदर संगीत वाद्ययंत्र ले जाने की अनुमति मिली। ऐसी अनुमति केवल कूपर को ही थी।
