गुटेनबर्ग बाइबिल आधुनिक ढंग के छापाखाने से मुद्रित होने वाली दुनिया की पहली बाइबिल थी। 23 अगस्त, 1456 को इसका प्रकाशन जर्मनी के माइंस शहर में आधुनिक ढंग का दुनिया का पहला छापामशीन बनाने वाले जर्मन वैज्ञानिक योहानेस गुटेनबर्ग द्वारा किया गया था। गुटेनबर्ग ने 380 ईस्वी के एक लैटिन अनुवाद से यह बाइबिल सफेद कागज पर काले अक्षरों में छापी थी। इसे 42 पंक्तियों वाली बाइबिल, मज़ारिन बाइबिल या बी42 भी कहा जाता है। इसकी तीन सौ प्रतियाँ छापकर यूरोप के पेरिस सहित विभिन्न शहरों में भेजी गई थी। 1847 ई. में अमेरिकी जेम्स लेनॉ के साथ इसकी एक प्रति अमेरिका पहुँची जो अब न्यूयॉर्क पब्लिक लाइब्रेरी में रखी गई है। 
