चीनी शताब्दी एक नवगढ़न्त शब्द है जिसका अर्थ है की 21वीं सदी पर चीन का प्रभुत्व रहेगा ठीक वैसे ही जैसे 20वीं सदी को प्रायः अमेरिकी शताब्दी और 19वीं सदी को ब्रिटिश शताब्दी कह दिया जाता है। यह मुख्य रूप से यह बतलाने के लिए प्रयुक्त किया जाता है की चीन की अर्थव्यवस्था 1830 के पूर्व वाली स्थिति में आ जाएगी जब चीनी अर्थव्यस्था का विश्व अर्थव्यस्था पर प्रभुत्व था और अनुमानित है की चीनी अर्थव्यवस्था आने वाले कुछ दशकों में अमेरिकी अर्थव्यवस्था को पछाड़ कर विश्व की सबसे बड़ी अर्थव्यवस्था बन जाएगी।
चीन के महाशक्ति के रूप में उदय की 1970 के दशक से भविष्यवाणियाँ की जाती रहीं हैं। 1985 में ही साम्यवादी दल के प्रमुख हू याओबांग ने कहा था की चीन 2049 से पहले ही महाशक्ति बनने की योजना बना रहा है।
ग्लोबल लैंविज मॉनिटर के अनुसार, चीन का उदय 2000 के दशक का सर्वाधिक पढ़ा जाने वाला समाचार था।
पिछले 30 वर्षों से चीन की अर्थव्यवस्था 10% से भी अधिक तेज़ी से बढ़ रही है। क्रय शक्ति के आधार पर चीन का सकल घरेलू उत्पाद, अमेरिका के बाद दूसरे और संज्ञात्मक सकल घरेलू उपाद आधार पर भी, संराअमेरिका के बाद दूसरे स्थान पर है। 2007 में चीन ने जर्मनी की अर्थव्यवस्था को पीछे छोड़ा और 2010 में जापानी अर्थव्यवस्था भी चीनी अर्थव्यवस्था से पीछे गई और अन्ततः 2027 तक अमेरिकी अर्थव्यवस्था के भी चीनी अर्थव्यवस्था से छोटे होने का अनुमान है। चीन, जर्मनी को पछाड़ते हुए, अब विश्व का सबसे बड़ा निर्यातक है और संराअमेरिका को पछाड़ते हुए विश्व का सबसे बड़ा वाहन बाज़ार है। इसका विदेशी मुद्रा भण्डार, जो विश्व में सबसे अधिक है, 2,200 अरब $ है।
रॉबर्ट फ़ॉजेल, जो अर्थशास्त्र में एक नोबल पुरस्कार विजेता हैं, के अनुसार 2040 तक चीनी अर्थव्यवस्था का आकार 123 खरब $ होगा और यह विश्व के सकल उत्पाद का 40% होगा - जो संराअमेरिकी जीडीपी और यूरोपीय संघ की जीडीपी से कहीं अधिक होगा। चीन की प्रति व्यक्ति आय भी 85,000 $ होगी, जो यूरोपीय संघ के लिए पूर्वानुमानित से दोगुनी से भी अधिक है।
चीन के पास विश्व की सबसे बड़ी पदवीबल सेना और रक्षा बजट दूसरा सर्वाधिक है। चीन, सैन्य प्रौद्योगिकी और नवोन्मेष के मामले में भी एक उभरती महाशक्ति है।
यह संयुक्त राष्ट्र सुरक्षा परिषद का स्थाई सदस्य और मान्यता प्राप्त परमाणु शक्ति सम्पन्न देश है।
चीन, संराअमेरिका को पछाड़ते हुए विश्व का शीर्ष प्रौद्योगिकी निर्यातक बन गया। चीन वर्तमान में विश्व का तीसरा सबसे बड़ा अन्वेषक है और 2012 तक विश्व अन्वेषण का नेतृत्व करने के लिए तैयार है। चीन प्रौद्योगिकीय पदवीबल में भी, विश्वव्यापी प्रौद्योगिकीय प्रतियोगितात्मकता में संराअमेरिका को पछाड़ते हुए विश्व में शीर्ष पर है। हरित प्रौद्योगिकी के क्षेत्र में भी चीन को विश्व में शीर्ष पर माना जाता है। इन करणो के चलते चीन की प्रौद्योगिकी महाशक्ति बनने की भी भविष्यवाणी कि गई है।
चीन की प्रमुख भाषा और राष्ट्र भाषा चीनी मन्दारिन एक अन्तर्राष्ट्रीय भाषा बनने के लिए भी तैयार है। यह भाषा संयुक्त राष्ट्र की छः आधिकारिक भाषाओं में से एक है। यह विश्व की सर्वाधिक बोली जाने वाली भाषा भी है। चीन के अन्तर्राष्ट्रीय मामलों में बढ़ते हुए महत्व को देखते हुए यह कहा जा सकता है कि चीनी मन्दारिन भाषा विश्व कि एक प्रमुख अन्तर्राष्ट्रीय भाषा बन जाएगी। इस भाषा के बढ़ते हुए महत्व को देखेते हुए ही बहुत से अमेरिकी और ब्रिटिश विद्यालयों, महाविद्यालयों इत्यादि में इस भाषा को सीखने वालों की संख्या बढ़ रही है। वर्तमान में चीनी मन्दारिन संजाल पर दूसरी सर्वाधिक प्रयुक्त होने वाली भाषा है जिसके निकट भविष्य में प्रथम पर आने कि भी पूरी सम्भावना है।
