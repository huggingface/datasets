निर्देशांक: 31°34′56″N 74°19′35″E / 31.5822°N 74.3264°E / 31.5822; 74.3264 
दिल्ली दरवाजा पुराने दीवार से घिरे पाकिस्तान के लाहौर शहर के छः शेष दरवाजों में से एक प्रवेश द्वार है। दिल्ली दरवाजे एवं निकटस्थ शाही हम्माम का पुनरोद्धार 2015 में आगा खाँ कल्चरल सर्विस पाकिस्तान द्वारा करवाया गया है।
दिल्ली दरवाजे का निर्माण मुगल काल में हुआ था एवं यह पुराने लाहौर शहर के 13 में से शेष बचे छः प्रवेशद्वारों में से एक है। इस दरवाजे का नाम दिल्ली पर रखा गया है, क्योंकि यह पूर्वमुखी होने के कारण दिल्ली शहर की ओर रुख करता है। मुगल काल में यह द्वार लाहौर शहर के मुख्य प्रवेशद्वार के रूप में प्रयोग किया जाता था। इसके द्वार प्रत्येक दिन सांय बन्द कर दिये जाते थे। इस परिसर से लगी 17वीं शताब्दी की कई ऐतिहासिक इमारतें हैं जैसे वज़ीर खां मस्जिद, शाही हम्माम एवं हवेलियाँ।
