यम हैं हम एक हास्य धारावाहिक है जो सब टीवी पर प्रसारित होता है। कार्यक्रम में एक पौराणिक किरदार यमराज की पृथ्वी पर जादुई और हास्यप्रद सफर को दिखाया गया है।
इसमें दिखाया गया है कि लोगों के मन में यमराज के प्रति क्या भावना है और अपने प्रति लोगों की अवधारणा बदलने के लिए यमराज अपने साथी चित्रगुप्त के साथ पृथ्वी पर आते है और लोगों को अपना कर्तव्य समझाते है। कार्यक्रम में यमराज 21वीं सदी की धरती का भ्रमण करते हैं।
इसके कुछ समय के बाद वह बलदेव कपूर के घर में आ जाते हैं। उसकी पत्नी बिंदिया उन दोनों को अपना भाई बना लेती है। बलदेव उन दोनों के घर में रहने से बिलकुल खुश नहीं होता है। कई बार यमराज और चित्रगुप्त के कार्यों के कारण वह परेशान हो जाता है। लेकिन उसका परिवार यमराज और चित्रगुप्त से प्यार करता है, इस कारण वह कुछ नहीं बोल पाता है।

