उत्तर अमेरिका की अर्थव्यवस्था के अन्तर्गत 52.8 करोड़ से अधिक लोग आते हैं जो 23 सम्प्रभुता सम्पन्न देशों और 15 अधिनस्थ क्षेत्रों में निवास करते हैं। इस अर्थतन्त्र के अन्तर्गत उत्तर में कनाडा और अमेरिका जैसे देश है, जो सन्सार के सर्वाधिक धनी और विकसित देशों में हैं और मध्य अमेरिका और कैरिबियाई देश भी जो अपेक्षाकृत कम विकसित या विकासशील हैं। इन दोनों छोरों के बीच स्थित है मेक्सिको जो एक नवीन औद्योगिक देश है और उत्तर अमेरिकी मुक्त व्यापार समझौते का सदस्य है और एकमात्र लातिन अमेरिकी देश है जो ओईसीडी का सदस्य है।
संयुक्त राज्य अमेरिका संज्ञात्मक और क्रय शक्ति दोनों ही आधार पर इस क्षेत्र की सबसे बड़ी अर्थव्यवस्था है जबकि सन्त लूसिया और डोमिनिका के आधार पर उत्तर अमेरिका की सबसे छोटी अर्थव्यवस्थाएँ हैं।
प्रथम विश्व युद्ध के परिणामस्वरूप, उत्तर अमेरिकी देशों में सामाजिक और आर्थिक वृद्धि हुई। इस घटनावृत्त के फलस्वरूप इन देशों को बहुत लाभ पहुँचा जैसे, बड़े पैमाने पर विज्ञापनों का उत्थान, जिसके कारण बहुत आर्थिक समृद्धि आई।
महामन्दी, उत्तर अमेरिका में अक्टूबर 1929 में आरम्भ हुई थी। इसका कारण आमतौर पर शेयर बाजार का काले शुक्रवार के दिन धराशाई होने को माना जाता है लेकिन यह वास्तविक कारण नहीं था। विशेष रूप से कनाडा और अमेरिका की अर्थव्यवस्थाओं में भारी गिरावट आई, 1929 से 1933 के मध्य अमेरिकी अर्थव्यवस्था में 37% और कनाडियाई अर्थव्यवस्था में 43% की गिरावट आई। 1933 में अर्थव्यवस्था अपने न्यूनतम स्थर पर पहुँच गई। दूसरे विश्व युद्ध के कारण माल की मांग में उछाल आया जिसके कारण महामंदी का अंत हुआ।
महामन्दी के बाद के वर्षों में उत्तर अमेरिका की अर्थव्यवस्थाओं में सरकारी हस्तक्षेप बढ़ा। अमेरिका में न्यू डील के अंतर्गत बेरोज़गारी बीमा लाया गया, न्यूनतम वेतन और काम करने के घण्टे निश्चित कर दिए गए। कनाडा में भी इसी प्रकार के सुधार किए गए। महामंदी के दौरान मेक्सिकों में कुछ महत्वपूर्ण बैंकों का राष्ट्रीयकरण कर दिया गया और 1937 में रेलमार्गों का और 1938 में तेल उद्योग का भी राष्ट्रीयकरण कर दिया गया।
दूसरे विश्व युद्ध के दौरान, बहुत से पुरुष सेना में भर्ती हो गए और उत्पादकों ने महिलाओं का स्वागत किया। पहले ये काम महिलाओं के लिए बन्द थे लेकिन उपकरणों की भारी माँग के कारण और पुरुष कर्मचारियों के सेना में भर्ती होने के कारण महिलाओं को इन कारखानों में काम करने की छूट मिल गई। स्पष्ट रूप से कहें तो कार्यकर्ताओं की कमी के कारण उत्तर अमेरिका में बेरोज़गारी लगभग समाप्त हो गई।

1989 के कनाडा-अमेरिका मुक्त व्यापार समझौते और उत्तरवर्ती इसके उत्तर अमेरिकी मुक्त व्यापार समझौते में बदलने के कारण इन देशों के बीच के व्यापार में अभूतपूर्व वृद्धि हुई और अमेरिका-कनाडा का आपसी व्यापार तीन गुणा बढ़ा। 2006 में कनाडा के 85% निर्यात अमेरिका को हुए।

एशिया-प्रशान्त आर्थिक सहयोग प्रशान्त क्षेत्र के देशों का समूह है जो इन देशों के आर्थिक और राजनैतिक सम्बन्धों की प्रगाढ़ता को सुदृढ़ करने का मंच है। एपेक के निर्धारित लक्ष्यों में प्रमुख हैं प्रशुल्क को शून्य और पाँच के बीच रखकर एशिया-प्रशांत के विकसित देशों के लिए 2010 तक और विकासशील देशों के लिए 2020 तक मुक्त और खुला व्यापार और निवेश।
इस संगठन में चार महाद्वीपों से सदस्य देश हैं, जिनमें उत्तर अमेरिका से तीन सदस्य हैं: कनाडा, मेक्सिको और अमेरिका।
कैरिबियाई समुदाय का गठन इस उद्देश्य के साथ किया गया था " सामुदायिक संस्थानों और समूहों के साथ भागीदारी करके गतिशील नेतृत्व और सेवा प्रदान करना, जिससे एक व्यवहार्य, अंतर्राष्ट्रीय प्रतियोगिता-मुलक और ऐसे समुदाय का निर्माण हो सके जिसमें सभी का जीवन स्तर पहले की तुलना में बेहतर हो"।
- 1 जनवरी, 2006 तक छः सदस्यः अनाधिकारिक रूप से कैरिबियाई एकल बाज़ार और अर्थव्यवस्था का निर्माण।
- 30 जनवरी, 2006 को जमैका में आधिकारिक रूप से प्रोटोकॉल पर हस्ताक्षर करने के बाद, छः अन्य देशों ने समूह के साथ 2006 की दूसरी तिमाही से जुड़ने की इच्छा प्रकट की। मॉन्टसिराट, एक ब्रिटिश अधिशासी है जिसका निवेदन अभी ब्रिटेन के पास लंबित है। हैती और बहामास का फिलहाल समूह से जुड़ने का इरादा नहीं है।
मध्य अमेरिका मुक्त व्यापार समझौता, संयुक्त राज्य अमेरिका और मध्य अमेरिकी देशों कोस्टा रिका, गुआटेमाला, एल सल्वाडोर और निकारागुआ के बीच हुआ एक समझौता है। इस समझौते का उद्देश्य इसके सदस्य राष्ट्रों के बीच मुक्त व्यापार को बढ़ावा देना है। कनाडा और मेक्सिको की सदस्यता विचाराधीन है।
उत्तर अमेरिका मुक्त व्यापार समझौता कनाडा, मेक्सिको और अमेरिका के बीच हुआ एक समझौता है जिसका उद्देश्य सदस्यों के बीच सामानों प्रशुल्क समाप्त करना है।
यद्यपी अभी यह केवल एक समझौता है, लेकिन कई सुझाव इस संबंध में दिए गए हैं कि यूरोपीय संघ की तर्ज पर ही उत्तर अमेरिकी संघ या उत्तर अमेरिकी मुद्रा संघ को मूर्तरूप दिया जाए। लेकिन अभी यह नहीं कहा जा सकता की कालांतर में ऐसा कोई संघ इस महाद्वीप पर जन्म लेगा।
निम्नलिखित सूची उत्तर अमेरिका की मुद्राओं की है, विनिमय दर अमेरिकी डॉलर और यूरो दोनों में दी गई है। 12 अप्रैल 2008 की दर
कृषि क्षेत्र मध्य और कैरिबियाई देशों में महत्वपूर्ण है। पश्चिमी कनाडा में, सास्काट्चीवन, अल्बर्टा, ब्रिटिश कोलंबिया और मानिटोबा में गेंहूँ और अन्य बहुत से कृषि उत्पाद उगाए जाते हैं। अमेरिका में भी बहुत से राज्यों में, मुख्यतः मध्य महाद्वीपीय अमेरिका में कृषि संबंधित उत्पाद उगाए जाते हैं। मेक्सिकों में बहुत से उष्णदेशीय फलों और सब्ज़ियों और खाद्य पशुओं का उत्पादन किया जाता है।
उत्तर अमेरिका का निर्माण क्षेत्र विकसित और यह क्षेत्र बढ़ा है। प्रारंभ में यूरोप के देश निर्माण के बड़े केन्द्र थे। 50 के दशक के आरंभ में अमेरिका, कनाडा के साथ विश्व का सबसे बड़ा निर्माण केन्द्र था और मेक्सिको इनके पीछे था। वर्तमान में उत्तर अमेरिका के देश आर्थिक रूप से बहुत सुदृड़ और समृद्ध हैं।
कनाडा, अमेरिका और कैरिबियाई क्षेत्र में सेवाक्षेत्र में सर्वाधिक लोग कार्यरत हैं। बहुत से लोग बैंको और दुकानो में काम करते हैं। कनाडा में तो 70% से भी अधिक लोग सेवाक्षेत्र में कार्यरत हैं। यही स्थिति अमेरिका में भी है। अबुत से अमेरिकी और कनाडियाई लोग खान-पान और कपड़ों पर बहुत पैसा खर्च करते हैं।
अमेरिका का बैंकिंग और निवेश क्षेत्र उत्तर अमेरिका में सबसे अधिक विकसित है। कनाडा और मेक्सिको तेज़ी से इस दिशा में बढ़ रहे हैं। छोटी अर्थव्यवस्थाएं जैसे गुआटेमाला, कोस्टा रिका, हौण्डुरस और पनामा भी धीरे लेकिन इस दिशा में प्रगति कर रहे हैं।

