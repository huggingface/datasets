चुमफोन थाईलैण्ड का एक प्रान्त है। यह दक्षिणी थाईलैण्ड क्षेत्र में मलय प्रायद्वीप के क्रा थलसंधि भाग में स्थित है और इसकी पश्चिमी सीमा बर्मा के तनीन्थार्यी मण्डल के साथ सटी हुई है। दोनों देश की यहाँ की सीमा पर तेनासेरिम पहाड़ियाँ एक प्राकृतिक सरहद के रूप में विस्तृत हैं। यह पूर्वी दिशा में थाईलैण्ड की खाड़ी के साथ तटवर्ती है।
"चुमफोन" की नामोत्पत्ति पर मतभेद है। सम्भव है कि यह गूलर वृक्ष के थाई भाषा के नाम "मादुएआ चुमफोन" पर रखा गया हो, क्योंकि यह इस क्षेत्र में भारी मात्रा में पाये जाते हैं। यह भी सम्भव है कि यह थाई शब्द "चुमनुमपोर्न" पर पड़ा हो जिसका अर्थ "बलों या शक्तियों का जमावड़ा" है।
