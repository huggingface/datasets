सीरियल ऐटा  हार्ड ड्राइव को कम्प्यूटर से जोड़ने का एक तरीका होता है। यह पैटा का प्रतिस्थापन है। सैटा के आने से पहले पैटा को ऐटा या आई॰डी॰ई ही कहते थे। सैटा की सबसे महत्वपूर्ण विशेषता जो इसे पैटा से भिन्न करती है वो है इसके केबल। सैटा हार्ड ड्राइव को कम्प्यूटर से जोड़ने के लिए पतले केबल का उपयोग करता है। पैटा अभी भी सैटा से अधिक उपयोग में लाया जाता है, किन्तु अब नए कम्प्यूटरों में सैटा लगा हुआ मिलता है। 2005 के बाद के कम्प्यूटरों में सैटा इंटरफ़ेस लग कर आ रहा है। पैटा में 'P' का अर्थ है पैरेलल और इसे कम्प्यूटरों में कई तारों के रूप में देखा जा सकता है जो रिबन केबल में एक ही दिशा की ओर समानांतर जाती हैं और हार्ड ड्राइव से जुड़ती हैं।
सैटा और पैटा में बहुत सी भिन्नताएं होती हैं। सैद्धांतिक रूप से सैटा पैटा से तीव्र होता है। यद्यपि जिन अतितीव्र गतियों के बारे में कंपनियां दावे करतीं है, उनकी आवश्यकता प्रायः कम ही पड़ती है। अन्य लाभों में हैं नई केबल का सरल रख-रखाव। कुछ ड्राइव को कम्प्यूटर के चलते रहते हुए ही कम्प्यूटर से जोड़ा या अलग किया जा सकता है, यानि कंप्यूटर को शट-डाउन करने की आवश्यकता नहीं होती। इसे हॉट स्वैपिंग कहा जाता है। अंततः, कुछ ड्राइवें "नेटिव कमांड क्यूइंग" समर्थित हैं। 
इसका अर्थ है कि ड्राइव किसी कार्य के क्रम को पुनर्व्यवस्थित कर सकती है जिससे की वह कार्य तीव्र गति से हो। इन दोनों के अलग जोड़ और भिन्न मदरबोर्ड प्रकार भी होते हैं। पुराने पैटा वाले मदरबोर्ड में सैटा की ड्राइव नहीं लग सकती है, न ही इसका उलटा संभव है। हां ऐसे मदरबोर्ड मिलते हैं, जो पाटा व साटा दोनों प्रकार की हार्डडिस्क को सपोर्ट करते हैं। विशेष तौर पर डिजायन किया गया पी7पी55डी प्रीमीयम अपनी तरह का ऐसा पहला मदरबोर्ड है जो साटा के इंटरफेस के साथ 6 गीगाबाइड प्रति सैकेंड की रफ्तार से डाटा अंतरण कराता है। 
