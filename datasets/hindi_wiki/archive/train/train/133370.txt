
लेगोस पश्चिमी अफ़्रीका के नाइजीरिया देश का सबसे बड़ा शहर है। लेगोस राज्य की सरकार के अनुसार सन् 2013 में इस शहर की आबादी 1 करोड़ 75 लाख थी। लेकिन लेगोस की केन्द्रीय सरकार और राष्ट्रीय जन्संख्या आयोग के अनुसार ये आंकड़े विवादित हैं। ताज़े आकलन अनुमानित करते हैं कि जनसंख्या 2 करोड 1 लाख से कम नहीं। इसीलिए लेगोस को अफ़्रीका महाद्वीप का सबसे बड़ा शहर कहा जाता है।
"लेगोस" शब्द पुर्तगाली भाषा से उत्पन्न हुआ है और उसका अर्थ "झीलें" है। ध्यान दें कि शहर के नाम का सही उच्चारण "लेगोस" है और "लागोस" ग़लत है।
लेगोस क्षेत्र में सबसे पहले बसने वाला समुदाय आवोरी लोगों का था जो योरुबा समुदाय का एक उपसमूह है। ओलोये ओलोफ़िन के नेतृत्व में आवोरी लोग एक द्वीप पर चले गये जिसे अब इड्डो कहा जाता है। पंद्रहवीं शताब्दी में आवोरी लोगों पर बेनिन साम्राज्य द्वारा वार किया गया, जिसकी वजह से यह द्वीप बेनिन का एक युद्ध-शिविर बन गया था जिसे एको नाम से कहा जाता था। यह ओबा ओर्होग्बा के अधिराज्य में था, जो उस समय के ओबा ऑफ बेनिन था। योरुबा भाषा में आज भी लेगोस को एको ही कहते हैं। "लेगोस" नाम का मतलब है "तालाब" है। यह नाम पुर्तगालियों ने दिया था। आज का लेगोस राज्य में आवोरियों की बड़ी बस्ती है। 15वीं शताब्दी में लेगोस राज्य पहली बार पुर्तगालियों के ध्यान में आया। 1861 में लेगोस ब्रिटेन के कब्ज़े में आ गया और उसे लेगोस कॉलोनी कहा जाता था। ब्रिटिश राज से यहाँ का दास-व्यवसाय भंग हो गया और अंग्रेज़ ताड़ तथा दूसरे व्यापार पर भी कब्ज़ा कर पाए। 1914 में लेगोस नाइजीरिया की राजधनी बना दी गई। अंग्रेज़ों से आज़दी पाने के बाद भी यह राजधानी बना रहा। 1991 में लेगोस से राजधानी का पद छीन लिया गया। उसी समय अबुजा शहर में संघीय राजधानी क्षेत्र स्थापित किया गया था। 14 नवम्बर 1991 को राष्ट्रपती पद और दूसरे संघीय सरकारी कार्य नई राजधानी अबुजा में स्थानांतरित किये गए थे।
ज़्यादातर आबादी मुख्य भूमि पर ही रहते हैं। यहाँ के ज़्यादतर उद्योग भी यहीं पर स्थित हैं। लेगोस अपने संगीत और नाइट्लाइफ के लिये प्रसिद्ध है, जो ज़्यादतर याबा तथा सुरुलेरे में बसा हुआ करता था। हाल ही में द्वीप पर काफी नाइटक्लब् आ गए हैं। इस्से द्वीप, खासकर विक्टोरिय द्वीप, मुख्य नाइट्लाइफ आकर्षण बन गए हैं। लेगोस के मुख्य भूमी के जिलें हैं एबूटे-मेटा, सुरुलेरे, याबा और इकेजा ।ग्रेटर लेगोस के जगहें हैं मुशिन, मेरीलैन्ड, सोमोलू, ओशोदी, ओवोरोंसोकी, इसोलो, इकोतुन, अगेगे, इजू एशागा, एग्बेदा, केतू, बरिगा, इपाजा, अजाह तथा एजिग्बो।लेगोस शहर दक्षिण-पश्चिमी नाइजीरिया का मुख्य शहर है। यहाँ के दो प्रमुख शहरी द्वीप लेगोस द्वीप तथा विक्टोरिया द्वीप हैं।
लेगोस द्वीप
लेगोस द्वीप में एक केंद्रीय व्यापार ज़िला है। यहाँ लेगोस की सबसे बडी गगनचुंबी इमारतें तथा बाज़ार हैं। इस द्वीप के अन्य आकर्षण हैं नाइजीरिया का राष्ट्रीय संग्रहालय, केंद्रीय मस्जिद, ग्लोवर मेमोरियल हॉल, मसीह च्रर्च कथेड्रल और ओबा महल।
इकोयी
इकोयी लेगोस द्वीप के पूर्वी आधे पर है और एक गढगे के द्वारा उससे जोड दिया गया है। इकोयी एक पुल द्वारा विक्टोरिया द्वीप से भी जुडा है। यह पुल फाइव कौरी क्रीक पार करती है।
विक्टोरिया द्वीप
विक्टोरिया द्वीप लेगोस द्वीप के ठीक दक्षिण में स्थित है। यहाँ के समुद्र तट पर प्रसिद्ध बार बीच है।
ईको अतलान्तिक
ईको अतलान्तिक एक नियोजित जिला है।
इड्डो
इड्डो एक रेल टर्मिनस है जो अब एक प्रायद्वीप की तरह मुख्य भूमि से जोड़ा गया है।
