उतरन भारतीय हिन्दी धारावाहिक है, जिसका प्रसारण कलर्स पर 1 दिसम्बर 2008 से 16 जनवरी 2015 तक हुआ। इसका निर्माण कल्याण गुहा और रूपाली गुहा ने किया है। इसका निर्देशन केतन दुबे ने किया है। इसमें मुख्य किरदार में रश्मि देशाई, टीना दत्त, श्रीजिता दे और मृणल जैन हैं।
यह कहानी दो दोस्तों की है जो भिन्न भिन्न पृष्ठभूमि के होते हैं। तपस्या एक बहुत अमीर जोगी ठाकुर की बेटी होती है और इच्छा एक नौकरानी की बेटी होती है। दोनों को ही वीर नामक एक लड़के से प्यार हो जाता है। वह दोनों ही एक दूसरे के दुश्मन हो जाते हैं, जब तपस्या की शादी वीर से हो जाती है, जबकि वीर इच्छा से प्यार करता है। लेकिन वह फिर से दोस्त हो जाते हैं और इच्छा की मृत्यु हो जाती है। इसके बाद यह कहानी उनके बच्चों पर आधारित हो जाती है।
