ओपेनकोर्सवेयर एमआईटी का एक क्रान्तिकारी पहल है जिसके अन्तर्गत इन्होने पूर्व-स्नातक एवं स्नातक स्तर की सारी शैक्षणिक सामग्री को सर्वसुलभ, सर्वत्रसुलभ एवं सदासुलभ कर दिया। एक तरह से इसे विशाल स्तर का वेबसाइट-आधारित प्रकाशन मान सकते हैं जिसमें एमआईटी की पाठ्यसामग्री विविध रूपों में उपलब्ध है। यह परियोजना सन् 202 के अक्टूबर माह में घोषित की गयी थी। इस योजना से प्रेरित एवं उत्साहित होकर बहुत सी अन्य संस्थाओं ने भी अपने पाठ्यक्रम एवं शैक्षिक-सामग्री को मुक्त रूप में उपलब्ध कराने का काम आरम्भ किया।
