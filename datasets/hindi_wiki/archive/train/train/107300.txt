हर दिल जो प्यार करेगा सन् 2000 की राज कँवर द्वारा निर्देशित हिन्दी भाषा की प्रेमकहानी फ़िल्म है। फिल्म में सलमान खान, प्रीति जिंटा और रानी मुखर्जी हैं और साथ ही इसमें शाहरुख खान की विशेष उपस्थिति है। आलोचकों ने इसकी अत्यधिक सराहना की और सलमान खान-साजिद नाडियाडवाला सहभागिता की ये लगातार तीसरी हिट फिल्म हुई। यह साल का चौथी सबसे ज्यादा कमाई करने वाली फिल्म बनी।
राज एक गायक है जो मुंबई के बड़े शहर में अपना करियर बनाने की कोशिश कर रहा है। वह एक औरत का जीवन बचाता है जो ट्रेन के सामने गिर गई है। जब उसे अस्पताल ले जाया जाता है तो वह उसके साथ रहता है। वो पूजा ओबेरॉय है। वह एक अमीर परिवार की पुत्री है जो जीवित तो रह गई लेकिन कोमा में चली जाती है। उसका परिवार अस्पताल जाता है और वहां राज को देखता है। वह मानने लगते है कि वह पूजा का पति रोमी है। जिसके साथ वो भाग गई थी और जिससे वो लोग कभी नहीं मिले। चूँकि पूजा के पिता को दिल का दौरा पड़ने का जोखिम है, इसलिये राज झूठ बोलता है और कहता है कि वह रोमी है।
जैसे-जैसे परिवार रोमी को जानना शुरू करता है, पूजा की सबसे अच्छी दोस्त, जाह्नवी उसके साथ बहुत समय बिताती है। वह जाह्नवी से प्यार करने लगता है, जिसे पूजा के परिवार द्वारा दूसरी बेटी माना जाता है। तब पूजा अपने कोमा से पुनर्जीवित होती है और राज की कायल हो जाती है। यह मामले को जटिल बनाता है। राज जाह्नवी को चुनता है क्योंकि वह वास्तव में उससे प्यार करता है। वह मानता है कि उसने पूजा के पति के रूप में दयालुता के कारण नाटक किया था। लेकिन जाह्नवी ने उनका रिश्ते को खत्म कर दिया। पूजा और राज की सगाई के दिन, जाह्नवी अनजाने में पूजा का सेल फोन ले लेती है । यह जानकर कि राज पूजा से तब तक शादी नहीं करेगा जब तक वह वहाँ है, तो वह जाने का फैसला करती है। जब जाह्नवी का सेल फोन बजता है, पूजा उसे उठाती है। वो राज के सबसे अच्छे दोस्त का होता है जो इस शादी को तोड़ने और राज के पास वापस आने के लिए जाह्नवी से अनुरोध करता है। तब पूजा राज और जाह्नवी के बारे में सभी को बताती है और राज और जाह्नवी एक बार फिर से मिलते हैं। पूजा राहुल को शादी करने के लिए चुनती है।

