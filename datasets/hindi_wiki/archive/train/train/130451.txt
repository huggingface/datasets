श्रेयस संतोष अय्यर एक क्रिकेट खिलाड़ी है जो मुंबई की क्रिकेट टीम के लिए खेलते है और भारतीय राष्ट्रीय क्रिकेट टीम के लिए एक दिवसीय अंतरराष्ट्रीय क्रिकेट और ट्वेन्टी-20 अंतरराष्ट्रीय क्रिकेट खेलते है। ये एक दाएं हाथ के बल्लेबाज और दाएं हाथ के एक वैकल्पिक ऑफ ब्रेक गेंदबाज हैं। ये 2014 के आईसीसी अंडर -19 क्रिकेट विश्व कप में भारत की अंडर -19 क्रिकेट टीम के लिए खेले थे। जबकि उन्होंने 2014 सीज़न के दौरान इंग्लैंड में ट्रेंट ब्रिज क्रिकेट टीम का भी प्रतिनिधित्व किया। इसके अलावा ये इंडियन प्रीमियर लीग में दिल्ली डेयरडेविल्स के लिए भी खेलते हैं।जिस टीम के कप्तान भी है
श्रेयश अय्यर जिनका जन्म 06 दिसम्बर 1994 को भारतीय राज्य महाराष्ट्र की राजधानी मुम्बई में हुआ था। जबकि जब ये मात्र 12 के थे तब पूर्व क्रिकेट खिलाड़ी प्रवीण आमरे के सम्पर्क में आये थे। प्रवीण आमरे जो अय्यर के कोच है। आमरे ने अय्यर को क्रिकेट खेलना सिखाया। जब ये पढ़ाई करते थे तो इनके साथी खिलाड़ी इनकी तुलना वीरेंद्र सहवाग से करते थे। इन्होंने अपनी स्नातकीय शिक्षा पोडार कॉलेज से की थी जिसमें इन्होंने कई क्रिकेट ट्रॉफियां भी जीताने में अहम भूमिका निभाई थी।
इनके क्रिकेट जीवन पर एक शॉर्ट फिल्म डॉक्यूमेंट्री भी बनाई गयी जिसका शीर्षक श्रेयस अय्यर डॉक्यूमेंट्री - ए फादर्स ड्रीम है। इसका निर्देशन क्रिकेट लेखक आयुष पुथरा ने किया है।
श्रेयस अय्यर ने 2014 में यूनाइटेड किंगडम का दौरा किया था तब इन्होंने ट्रेंट ब्रिज की क्रिकेट टीम का प्रतिनिधित्व किया था उस दौरान इन्होंने 99 की औसत से 297 रन बनाए थे उसमें इनका सर्वाधिक स्कोर 171 रहा था जो कि एक रिकॉर्ड था।
श्रेयस अय्यर ने नवम्बर 2014 में अपने लिस्ट ए क्रिकेट कैरियर की शुरुआत मुम्बई के लिए खेलते हुई 2014-15 विजय हजारे ट्रॉफी में की थी और उस ट्रॉफी में इन्होंने 54.60 की बल्लेबाजी औसत से 273 रन बनाये थे। जबकि दिसम्बर 2014 में इन्होंने अपने प्रथम श्रेणी क्रिकेट कैरियर की भी शुरुआत कर दी और उन्होंने अपना पहला मैच 2014-15 रणजी ट्रॉफी में खेलने को मिला। उस ट्रॉफी में इन्होंने 50.56 की बल्लेबाजी औसत से 809 रन बनाए थे जिसमें 2 शतक और 6 अर्धशतक शामिल थे और ये 7वें स्थान पर रहे थे जिन्होंने 2014-15 की रणजी ट्रॉफी में सबसे ज्यादा रन बनाए थे।
इसके अलावा श्रेयस अय्यर इंडियन प्रीमियर लीग में भी खेलते है। ये इंडियन प्रीमियर लीग में 2015 से दिल्ली डेयरडेविल्स की फ्रेंचाइजी के लिए खेलते है। जिन्होंने 2015 इंडियन प्रीमियर लीग में 33.76 की बल्लेबाजी औसत से कुल 14 मैचों में 439 रन बनाए थे।
श्रेयस अय्यर ने अपने अंतरराष्ट्रीय क्रिकेट कैरियर की शुरुआत 01 नवम्बर 2017 को न्यूज़ीलैंड क्रिकेट टीम के खिलाफ फिरोज शाह कोटला ग्राउंड, दिल्ली में की थी हालाँकि उस मैच में इन्हें बल्लेबाजी करने का मौका नहीं मिला था। इसके बाद अय्यर को राजकोट के मैच में खेलने का मौका मिला और 21 गेंदों पर 23 रनों की पारी खेली थी। फिर बाद में अय्यर को सीरीज के अंतिम मैच में भी जो विशाखापत्तनम में खेला गया था उसमें मौका मिला लेकिन वर्षा के कारण वो मैच मात्र 8-8 ओवर का था जिसमें अय्यर ने 6 गेंदों पर 6 रन बनाए थे।
इसके बाद श्रेयस अय्यर ने अपने एक दिवसीय अंतरराष्ट्रीय क्रिकेट की शुरुआत श्रीलंका के खिलाफ 3 वनडे मैचों की सीरीज के दौरान 10 दिसम्बर 2017 को धर्मशाला, हिमाचल प्रदेश में श्रीलंकाई टीम के खिलाफ की थी लेकिन पहले एक दिवसीय मैच में ये विफल रहे थे और महज 9 रन ही बना पाए थे नुवान प्रदीप की गेंद पर बोल्ड आउट हुए थे। लेकिन श्रृंखला के दूसरे मुकाबले में इन्होंने अपने हुनर को दिखाया और रोहित शर्मा का साथ देते हुए शानदार बल्लेबाजी की थी और 88 रनों की पारी खेली। उस मैच में रोहित शर्मा ने अपने एक दिवसीय क्रिकेट कैरियर का तीसरा दोहरा शतक लगाया था।
श्रेयस अय्यर जिन्हें 2018 इंडियन प्रीमियर लीग में गौतम गंभीर द्वारा कप्तानी छोड़े जाने के बाद दिल्ली डेयरडेविल्स की टीम के कप्तान बना दिया और उन्होंने पहले ही कप्तानी वाली मैच में अच्छी बल्लेबाजी करते हुए 93 नाबाद रन बना दिए है। ये 2015 से ही आईपीएल में दिल्ली डेयरडेविल्स के लिए खेलते आ रहे है।
