बेलापुर दुर्ग महाराष्ट्र के नवी मुम्बई में स्थित एक दुर्ग है। इस दुर्ग का निर्माण जंजीरा के सिद्दियों ने करवाया था। कालान्तर में इस पर पुर्तगाली साम्राज्य का और फ़िर मराठा साम्राज्य का आधिपत्य हो गया। 19वीं शताब्दी के आरम्भ में यहां ब्रिटिश राज का अधिकार हुआ। ब्रिटिश लोगों के इस क्षेत्र पर अधिकार करने और फ़िर बम्बई प्रेज़िडेन्सी के विस्तार होने से इस दुर्ग का महत्त्व कम हो गया। और यह प्रयोग से बाहर हो गया।
1560-70 के दशक में जब पुर्तगालियों से पन्वेल क्रीक के निकट के इस क्षेत्र का अधिकार सिद्दियों ने छीन लिया और इस किले का निर्माण आरम्भ किया। 1682 में पुर्तगालियों ने पुनः इसे वापस अधिकार किया और इस किले का निर्माण किया था, तो किले में 5 गढ़ और दीवारें थीं। यह किला 75 फीट की ऊंचाई पर स्थित था और यहां 20 बंदूकें थीं। मराठों ने 31 मार्च, 1737 को नारायण जोशी के नेतृत्व में किले को घेर लिया और 22 अप्रैल 1937 को किले पर अधिकार कर लिया। पानीपत युद्ध के बाद, नानाजी ने बेलापुर के किले में सदाशिवभाऊ यहीं नवंबर 1778 में पकड़ा था एवं पुनः बेलापुर किला जीता। 1779 में वडगांव के शिलालेखों के अनुसार, अंग्रेजों को हारकर किले को मराठों को वापस देना पड़ा। 12 अप्रैल 1780 को अंग्रेज़ कप्तान कैंबेल ने बेलापुर किला फिर जीता; किन्तु 1782 को फिर हार गये और अंग्रेजों को किले को मराठों को फिर वापस देना था। 23 जून 1817 को कप्तान चार्ल्स ग्रे ने किले को अन्ततः जीता और ब्रिटिश साम्राज्य में शामिल हो गया।
मुम्बई, ठाणे, डोम्बिवली और कल्याण से नगर बस सेवा नियमित रूप से बसें चलाता है। इनसे बेलापुर बस स्टॉप पर उतर कर किले के उद्यान के निकटवर्ती बुर्ज तक का पैदल रास्ता है। यहाम दक्षिण ओर एक टीले तक जाने व्बाली पक्की सड़क भी है, जहां से किले में जाने हेतु सीढ़ियां भी हैं। यही मार्ग आगे रेतीबन्दर तक जाता है।


