स्कॉट लैंग मार्वल कॉमिक्स द्वारा प्रकाशित अमेरिकी कॉमिक पुस्तकों में दिखाई देने वाला एक काल्पनिक सुपरहीरो है। इस चरित्र को 1959 में डेविड मिशेलिन और जॉन बर्न ने हैंक पिम के बाद दूसरे ऐंट-मैन के तौर पर बनाया था। स्कॉट लैंग के रूप में यह सबसे पहले द अवेंजर्स #181 में, जबकि ऐंट-मैन के रूप में यह पहली बार मार्वल प्रीमियर #47 में दिखाई दिया।
स्कॉट लैंग एक अपराधी और इलेक्ट्रॉनिक्स विशेषज्ञ था, जिसे स्टार्क इंटरनेशनल द्वारा तब वृद्ध हो चुके हैंक पिम से एंट-मैन सूट चुराने का कार्य मिला। अपनी बीमार बेटी की मदद करने के लिए लैंग ने पिम के घर में घुसकर उसका सूट चुरा लिया। बाद में उसकी प्रतिभा देखकर पिम ने उसे हमेशा के लिए वह सूट दे दिया जिससे वह एंट-मैन बन गया। एंट-मैन के रूप में लैंग अवेंजर्स का सदस्य रहा, जब तक कि वह अवेंजर्स डिससेम्बल कहानी के दौरान मारा नहीं गया। सालों बाद अवेंजर्स: द चिल्ड्रन क्रूसेड मिनी श्रृंखला में उसे फिर पुनर्जीवित किया गया।
अभिनेता पॉल रड मार्वल सिनेमेटिक यूनिवर्स में स्कॉट लैंग की भूमिका निभा रहे हैं। लैंग के रूप में वह सर्वप्रथम 2015 की फिल्म एंट-मैन में दिखे थे। इसके बाद उन्होंने कैप्टन अमेरिका: सिविल वॉर में यह भूमिका निभाई, और वह ही ऐंट-मैन एंड द वास्प और अवेंजर्स 4 में भी अपनी भूमिका को दोहराएंगे।
