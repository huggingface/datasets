डेनमार्क या डेनमार्क राजशाही स्कैंडिनेविया, उत्तरी यूरोप में स्थित एक देश है। इसकी भूसीमा केवल जर्मनी से मिलती है, जबकी उत्तरी सागर और बाल्टिक सागर इसे स्वीडन से अलग करते हैं। यह देश जूटलैंड प्रायद्वीप पर हज़ारों द्वीपों में फैला हुआ है। डेनमार्क ने लंबे समय तक बाल्टिक सागर को जाने वाले मार्गों को नियंत्रित किया है और इस जलराशी को डैनिश खाड़ी के नाम से जाना जाता है। इसके छोटे आकार के विपरीत इसकी समुद्री सीमा बहुत लम्बी है लगभग 7,314 किमी। डेनमार्क अधिकांशतः एक समतल देश है और समुद्र तल से अधिकतम ऊँचाई वाला स्थान केवल 170 मीटर ऊँचा है। फ़रो द्वीप समूह और ग्रीनलैंड डेनमार्क के अधीनस्थ है। 
2008 के वैश्विक शांति सूचकांक के अनुसार डेनमार्क, आइसलैंड के बाद विश्व का सबसे शांत देश है। 2008 के ही भ्रष्टाचार दृष्टिकोण सूचकांक के अनुसार यह विश्व के सबसे कम भ्रष्ट देशों में से है और न्यूज़ीलैंड और स्वीडन के साथ पहले स्थान पर है। मोनोक्ल पत्रिका के 2008 के एक सर्वेक्षण के अनुसार इसकी राजधानी कॉपनहेगन रहने योग्य सर्वाधिक उपयुक्त नगर है। वर्ष 2009 में देश की अनुमानित जनसंख्या 55,19,259 है।
पुरातात्विक खोजों के प्राचीनतम चिह्न 1,30,000-1,10,000 ईपू के हैं। मानव उपस्थिति के चिह्न 12,500 ईपू के हैं और 3900 ईपू के बाद से कृषि गतिविधियों के साक्ष्य मिले हैं।
डेनमार्क के लोग उसी नस्ल के हैं जिसके स्कैन्डिनेविया वाइकिंग्स थे। स्वतंत्र राष्ट्र के रूप में डेनमार्क 8वीं सदी में अस्तित्व में आया। डेनिश समुद्री-खोजियों ने वाइकिंग्स के साथ उत्तरी यूरोप, मुख्यतः इंग्लैंड पर चढ़ाई की थी। 10वीं सदी में डेनमार्क के राजा हैराल्ड ने ईसाई धर्म स्वीकार कर लिया और पूरे डेनमार्क का ईसाईकरण कर दिया गया। 1013 में, राजा स्वीन, जो हैराल्ड का पुत्र था, ने इंग्लैंड पर विजय पाई। स्वीन के पुत्र, कानौटोस महान ने 1821 में वर्तमान ब्रिटेन, डेनमार्क और पूरे स्कैंडिनेविया को एकीकृत कर उत्तरी यूरोप में एक विशाल राज्य का निर्माण किया।
1850 में कानौटोस द्वितीय के प्राधिकरण में, डेनमार्क ने नार्वे और आइसलैंड और फ़रो द्वीप समूह के ऊपर चढ़ाई की और सफलता पाई । 1916 में महारानी मार्गरेट प्रथम, जो ओलाफ़ की माता थीं, ने स्वीडन को जीत लिया। और तब तीनों साम्राज्यों को एकीकृत करने का प्रयास किया गया जिससे अंततः 1397 में काल्मर संघ परिणित हुआ। संघ में डेनमार्क के पास अधिक सत्ता शक्ति थी।
1934 में डेनमार्क ने ग्रीनलैंड का औपनिवेशीकरण आरंभ किया, जिसपर 1937 तक अधिकार कर लिया गया। 1940 के आरंभ में स्वीडन ने स्वायत्ता प्राप्त की और 1523 में प्रथम राजा, गुस्ताव ए के द्वारा स्वतंत्रता प्रप्त की। 
नेपोलियाई युद्धों में, डेनमार्क नपोलियन की ओर था और 1813 की कील संधि में नार्वे को स्वीडन से हार बैठा। 1864 में जर्मन बिस्मार्क ने अपनी जर्मनी के एकीकरण की योजना को आगे बढ़ाने के लिए, आस्ट्रिया और प्रुसिया से गठबंधन कर डेनमार्क के विरुद्ध युद्ध छेड़ दिया।
प्रथम विश्व युद्ध के दौरान डेनमार्क तटस्थ देश था। 1939 में डेनमार्क ने हिटलर के साथ एक 10-वर्षीय संधि की, लेकिन वह कुछ महीनों बाद हुए जर्मन आक्रमण से बच गया। नाज़ी अधिकरण के दौरान आइसलैंड स्वतंत्र हो गया, जिसपर 1380 से डेनमार्क का अधिकार था। 1945 में डेनमार्क को ब्रिटिश सैनिको द्वारा स्वतंत्र करवाया गया। उसी वर्ष डेनमार्क ने सयुंक्त राष्ट्र और 1949 में नाटो की सदस्यता ग्रहण की।
1953 में संविधान में संशोधन किया गया जिसमें महिलाओं को संसद में भागीदारी करने का अधिकार दिया गया। 1972 में आयरलैंड और ब्रिटेन के साथ डेनमार्क ईईसी का सदस्य बना और 1973 में पूर्ण और समान सदस्य बना। ग्रीनलैंद को 1979 में स्वायत्ता दी गई। 1992 में डेनमार्कवासियों ने मास्टिक्ट संधि को खारिज कर दिया लेकिन अगले ही वर्ष कुछ बदलावों के बाद उस संधि को स्वीकार कर लिया। 28 सितंबर, 2000 के एक जनमत संग्रह में अधिसंख्य लोगों ने यूरो क्षेत्र से जुड़ने के विरोध में मतदान किया जिसके परिणामस्वरूप यहाँ की मुद्रा अभी भी डैनिश क्राउन है।
19 मार्च, 2009 को, यहाँ की संसद ने 62-53 के बहुमत से समलैंगिकों जोड़ो को डेनमार्क और बाहर से बच्चे गोद लेने का अधिकार दिया।
जूटलैंड प्रायद्वीप, डेनमार्क की मुख्य भूमि है जिसकी लंबाई 300 किमी है। मुख्यभूमि डेनमार्क का पश्चिमी तट निम्न है, लेकिन बंदरगाह रेत के टीलों से ढके हुए है जो लगभग 30 मीटर तक ऊँचे हैं। वे सर्दियों के तूफ़ानों और बहुत तेज हवाओं के संपर्क में रहते हैं। इसके विपरीत, बाल्टिक से लगता पूर्वी तट अपेक्षाकृत ऊँचा है जहाँ पर बहुत से कोल्पोसीस हैं। कुल मिलाकर, डेनमार्क बड़े-छोटे 405 द्वीपों को मिलाकर बना है जिनमें से 75 अबसासित हैं।
यहाँ बहुत-सी लेकिन छोटी-2 नदियाँ हैं। पूरे डेनमार्क में बहुत सी छोटी-2 झीलें भी हैं। डैनिश रिलीफ़ हिम युग के दौरान बना था, इसलिए यह देश अधिकांशतः चपटा है। देश का सबसे ऊँचा पहाड़ केवल 170 मीटर ऊँचा है।
मेक्सिको की खाड़ी से आने वाली धाराओं के कारण यहाँ की जलवायु समशीतोष्ण है। पूरे वर्षभर तेज़ हवाएँ बहती हैं, मुख्यतः सर्दियों में और इसलिए डेनमार्क विश्व के उन कुछ देशों में है जो पवन ऊर्जा का उपयोग करते हैं। वर्षा पूरे वर्षभर और समान रूप से होती है। औसत वर्षाकाल 121 दिनों का है।
डेनमार्क का सबसे बड़ा नगर है कोपनहेगन जहाँ की जनसंख्या 11,00,000 है। दूसरा सबसे बड़ा नगर है आर्हस और फिर है ओडेन्सी ।
डेनमार्क एक कृषि उपयुक्त देश है क्योंकि यहाँ की भू-रचना इस प्रकार की है जो कृषि कार्यो के लिए उपयुक्त है। डेनमार्कवासियों का जीवन स्तर बहुत ऊँचा है। देश की निम्नभूमि, ग्रामीण परंपराएं, भागीदारी की शक्ति और कृषि के आधुनिक ढंग और औज़ार यहाँ खेती और पशुपालन की ऊँची दर के प्रमुझ कारण हैं। यहाँ मुख्यतः अनाज उगाया जाता है और सुअरों, बकरियों और घोड़ों का पालन किया जाता है। यहाँ की फ़सल पैदावार यूरोप में सर्वाधिक है जबकि कृषि शिक्षा का स्तर भी बहुत ऊँचा है। मछलीपालन का भी यहाँ की अर्थव्यस्था में बहुत योगदान है। विश्व सूचना प्रौद्योगिकी प्रतिवेदन 2008-2009 के अनुसार तकनीकी रूप से उन्न्त देशों की सूची में डेनमार्क, स्वीडन के साथ आठ वर्षो से निरंतर शीर्ष पर है।
यह एक पूँजीवादी मुक्त बाज़ार वाली अर्थव्यस्था है और एक कल्याणकारी राज्य भी है।
कृषि और पशुपालन के अतिरिक्त यहाँ आधुनिक, विकसित उद्योग-धंधे भी हैं जैसे खाद्य उद्योग, रसायन उद्योग, वस्त्र उद्योग, वैद्युतीय उद्योग, 	धातुकर्म और जहाज़रानी। मुख्य उत्पाद हैं बीयर, कागज़ और काठ उत्पाद। यहाँ खनिज पदार्थ बहुत कम पाए जाते हैं। उत्तरी सागर में थोड़ी मात्रा में कच्चा तेल निकाला जाता है, लेकिन वह देश की अपनी आवश्यकताओं की पूर्ति के लिए भी पर्याप्त नहीं है। व्यापार संतुलन आमतौर पर देनदारियों और जहाज़रानी विनिमय द्वारा अंतर्लम्ब है। डेनमार्क मुख्यतः कृषि और पशुधन उत्पाद, जहाजः निर्माण और पवन चक्कियों संबंधी मशीनरी का निर्यात करता है। अपनी सामरिक स्थिति के कारण पूर्वी और पश्चिमी यूरोप का बहुत सा समुद्री यातायात यहाँ से होकर गुजरता है। वाणिज्यिक लेनदेन मुख्यतः स्वीडन, जर्मनी और ब्रिटेन करते हैं। बाकी के यूरोप की तुलना में बेरोजगारी दर अपेक्षाकृत रूप से कम है।
हाल के वर्षों में पर्यटन उद्योग का डेनमार्क की अर्थव्यवस्था में महत्व बढ़ा है। वर्ष 1999 में 30 लाख विदेशी पर्यटक डेनमार्क आए थे, जिनमें से एक तिहाई यानी 10 लाख जर्मन थे। वस्तुत पर्यटन उद्योग से प्राप्त होने वाला राज्स्व 3 अरब अमेरिकी डॉलर है।
वर्ष 2009 के अनुमानानुआर डेनमार्क की जनसंख्या 55,00,510 है। यहाँ के निवासी नस्लीय रूप से जर्मन हैं। केवल 4% लोग अप्रवासी हैं। 
2009 के अनुमानानुसार यहाँ जीवन प्रत्याशा 78.3 वर्ष है 
यहाँ की 98% जनसंख्या प्रोटेस्टेन्ट है और रोमन कैथोलिक ईसाई केवल 1% हैं। 
डेनमार्क की आधिकारिक भाषा है डैनिश। यह हिन्द यूरोपीय और जर्मनेक भाषा परिवार की भाषा है। यह स्वीडिश, जर्मन, नार्वेजियाई और आइस्लैंडिक भाषाओं से मिलती-जुलती है।
डेनमार्क मे साहित्यिक उत्पादन मध्य काल में आरंभ हुआ और यह फ़्रांसीसी, जर्मन और अंग्रेज़ी से प्रभावित है। डेनिश मध्य काल का सबसे प्रमुख साहित्य है जेस्टा डानोरम जो आरंभिक 13वीं सदी से है।
डेनमार्क पाँच भागों में विभक्त है। यह क्षेत्र 1 जनवरी, 2007 को 13 पुरानी काउंटियों, दो नगरों और एक क्षेत्रीय नगर निगम को बदलकर स्थपित किए गए थे। पिछला प्रशासकीय विभाग 31 दिसंबर, 2006 तक प्रभावी था। प्रत्येक क्षेत्र राष्ट्रपति द्वारा शासित होता है। ये पाँच क्षेत्र हैं:
डेनमार्क राजशाही एक संवैधानिक राजशाही है। जैसा की डेनमार्क के संविधान में निर्धारित है, यहाँ का शासक अपने कार्यकलापों के लिए उत्तरदाई नहीं है और उसके द्वारा निर्धारित व्यक्ति पुनीत होता है। औपचारिक रूप से शासक प्रधानमंत्री और अन्य मंत्रियों की नियुक्ति और अनियुक्ति करता/ती है। प्रधानमंत्री का चुनाव प्रथानुसार संसदीय दलों के नेताओं के बीच बातचीत के द्वारा किया जाता है। वर्तमान में यहाँ की शासक कै महारानी मार्गरेट द्वितीय और प्रधानमंत्री है लार्स रास्मुसेन लोके 
डेनमार्क में 18 वर्ष से ऊपर के सभी डैनिश नागरिक मतदान कर सकते हैं।
अंतिम संसदीय चुनावों में, जो 13 नवंबर, 2007 को हुए थे, सत्तारूढ़ गठबंधन को लगातार तीसरी बार जीत मिली थी।
संसद, 13 नवम्बर 2007
7 जून, 2009 को डैनिश मतदाताओं ने राजा के उत्तराधिकारी चुने जानें के ढंग पर इस पक्ष में मतदान किया की इसमें केवल पुरुषों के अतिरिक्त महिलाओं और बच्चों को भी सम्मिलित किया जाए। कुल 59.37% लोगों मे मतदान किया और 85.35% ने पक्ष और 14.65% ने विपक्ष में मतदान किया। कुल 23,99,913 मत पड़े जिसमें से 18,58,180 पक्ष में और 3,18,929 विपक्ष में थे और 2,22,804 बेकार मत थे।
डेनमार्क में गाड़ियाँ बायी ओर चलती हैं।

