गुइझोऊ सहायता·सूचना जनवादी गणराज्य चीन के दक्षिण में स्थित एक प्रांत है। इसकी राजधानी गुइयांग शहर है। यह प्रांत अधिकतर एक पहाड़ी इलाक़ा है लेकिन इसके पूर्वी और दक्षिणी भाग में मैदान हैं। यह चीन के सबसे पिछड़े और ग़रीब प्रान्तों में गिना जाता है। यहाँ ज्वार की एक माओताइ नामक प्रसिद्ध शराब बनती है।

लोक-जातियों के हिसाब से, गुइझोऊ चीन के सबसे विविध प्रान्तों में से है। यहाँ 37% लोग ग़ैर-हान चीनी जातियों के हैं। इनमें मियाओ, याओ, यी, चिआंग, दोंग, बूयेई, बई, तुजिया, गेलाओ और सुई जातियों के लोग शामिल हैं। यहाँ के दोंग लोगों का ढके हुए पुल बनाने का एक पारंपरिक तरीक़ा है। इन्हें 'हवा और बारिश के पुल' कहा जाता है और यह प्रांत में कई स्थानों पर देखे जा सकते हैं। चीन में 'एक दम्पति, एक बच्चा' वाला क़ानून सख़्ती से लागू होता है लेकिन इस प्रांत में हर स्त्री के औसत 2.19 बच्चे होते हैं, जो की चीन में सबसे ऊँचा बाल-जन्म दर है।
गुइझोऊ प्रांत का मौसम नम और तापमान मध्य दर्जे का है। जनवरी में तापमान 1 से 10 °सेंटीग्रेड के दरम्यान और जुलाई में 17 से 28 °सेंटीग्रेड के दरम्यान रहता है।
राजधानी गुइयांग
पश्चिमी गुइझोऊ में बेइपानजिआंग नदी पर यह पुल दुनिया का सबसे ऊँचा रेलवे पुल है
मियाओ जाति की दो स्त्रियाँ
हुआंगगुओशु जलप्रपात चीन का सबसे बड़ा जलप्रपात है
दोंग जाति के एक गाँव की 'ढोल मीनार'
 अनहुइ · फ़ूज्यान · गान्सू · गुआंगदोंग · गुइझोऊ · हाइनान · हेबेई · हेइलोंगजियांग · हेनान · हूबेई · हूनान · जिआंगसू · जिआंगशी · जीलिन · लियाओनिंग · चिंगहई · शान्शी · शानदोंग · शन्शी · सिचुआन · युन्नान · झेजियांग 
 गुआंगशी · भीतरी मंगोलिया · निंगशिया · तिब्बत · शिंजियांग 
 बीजिंग · चोंग्किंग · शंघाई · तिआन्जिन 
 हांगकांग ·  मकाऊ 
