समीर सोनी ब्रितानी फ़िल्म एवं टेलीविजन अभिनेता तथा पूर्व मॉडल हैं। भारतीय मूल के सोनी ने नेवी अधिकारी पर आधारित धारावाहिक समंदर से अभिनय की शुरूआत की थी। वर्ष 1996 में उन्होंने दूरदर्शन धारावाहिक ए माउथफुल ऑफ़ स्काई में अभिनय किया। उन्होंने फ़िल्मों में पदार्पण फ़िल्म चाइना गेट से किया जिसमें उन्होंने कैमियो भूमिका निभाई है। वर्ष 2003 में सोनी बाग़बान फ़िल्म में अभिनय किया। इसी वर्ष उन्होंने टेलीविजन धारावाहिक जस्सी जैसी कोई नहीं में भी अभिनय किया। सोनी 2010 में बिग बॉस के चतुर्थ संस्करण में एक प्रतिभागी के रूप में चुने गये।
