सुखोई एसयू-30एमकेके  सुखोई एसयू-30 का एक संशोधन है, जिसमें सुखोई एसयू-35 संस्करण से उन्नत तकनीक शामिल की गई है। रूस और चीन के बीच निविदा के लिए प्रत्यक्ष अनुरोध के परिणामस्वरूप सुखोई एसयू-30एमकेके को 1997 में सुखोई ने विकसित किया था। यह एक भारी श्रेणी वाला, सभी मौसम मे काम करने वाला, लंबी दूरी का स्ट्राइक लड़ाकू विमान है यह सुखोई एसयू-30 की तरह है। यह अमेरिकन मैकडोनेल डगलस एफ-15ई स्ट्राइक ईगल की टक्कर का विमान है। सुखोई एसयू-30एमकेके मे उन्नत-उड्डयन और समुद्री स्ट्राइक क्षमताओं को बड़ा कर एक और नया इसी श्रेणी का विमान बनाया गया। जिसे सुखोई एसयू-30एमके2 कहा जाता है। एमकेके और एमके2 वर्तमान में चीनी वायु सेना, इन्डोनेशियाई वायु सेना, वियतनाम पीपुल्स वायु सेना, वेनेजुएला वायु सेना और युगांडा वायु सेना द्वारा संचालित है।
