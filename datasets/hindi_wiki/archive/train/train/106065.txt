वॉशिंगटन नेवी यार्ड गोलीबारी अमेरिका की राजधानी वॉशिंगटन डी॰ सी॰ में सितम्बर 16, 2013, के दिन सुबह 8:20 बजे के आसपास हुई थी। उच्च सुरक्षा वाले नौसेना परिसर वॉशिंगटन नेवी यार्ड के अंदर तीन अज्ञात बंदूकधारियों द्वारा की गई गोलीबारी में कम से कम 12 लोगों की मौत हो गई और कई घायल हो गए। यह नेवी यार्ड वॉशिंगटन के दक्षिण-पश्चिम में मौजूद है।
वारदात नेवल सी सिस्टम्स कमांड मुख्यालय इमारत #197 पर स्थानीय समय अनुसार सुबह 8:20 बजे शुरू हुई। तब मुख्यालय में काम करने वाले कर्मचारी दफ़्तर पहुँच रहे थे। वॉशिंगटन पुलिस के अनुसार बंदूकधारियों ने सेना की वर्दी पहनी हुई थी तथा उन्होंने एक साथ अंधाधुंध फायरिंग की। यार्ड में काम करने वाले कुछ कर्मचारियों के मुताबिक़ उन्होंने एक हथियारबंद को निशाना लगाते हुए देखा और इसके बाद भगदड़ मच गई। सुरक्षा एजेंसियों द्वारा की गई जवाबी कार्यवाही में एक अपराधी की मौके पर ही मौत हो गई थी।
वारदात के कारण कम से कम आठ नजदीकी स्कूलों को बंद कर दिया था तथा कई सड़कें और पुल भी बंद कर दिए गए थे। रोनाल्ड रीगन वॉशिंगटन राष्ट्रीय हवाई अड्डे से विमानों की उड़ान अस्थायी रूप से निलंबित कर दी गई थीं।
अमेरिका के राष्ट्रपति बराक ओबामा ने गोलाबारी की निंदा करते हुए वारदात को "कायरतापूर्ण कृत्य" बताया।
निर्देशांक: 38°52′28.7″N 76°59′54.7″W / 38.874639°N 76.998528°W / 38.874639; -76.998528
