पट्टी भारत के उत्तर प्रदेश राज्य के प्रतापगढ़ जिले का तहसील और विधान सभा क्षेत्र है। यह मूलतः अवध के अंतर्गत आता है। पट्टी तहसील अपने इतिहास के लिए भी जाना जाता है।तहसील मुख्यालय से लगभग 5 किलोमीटर दूरी पर महदहा और दमदमा जैसे मध्य पाषाण कालीन स्थल विद्यमान है।
वहीं मुख्यालय के समीप स्थित रूर गांव से सर्वप्रथम ऐतिहासिक अवध किसान आंदोलन का आरंभ किया गया था। भारत के प्रथम प्रधानमंत्री पंडित जवाहर लाल नेहरु ने अपने राजनीतिक करियर की शुरुआत भी यहीं से की।
यहाँ का मेला बहुत प्रसिद्ध है, इस मेले को देखने के लिए यहाँ हर साल नवंबर महीने में हजारों की संख्या में लोग आते हैं। मेला शुरू होने से पूर्व यहाँ पर लगभग बारह दिनोंं तक भव्य रामलीला का आयोजन किया जाता है।
यातायात की दृष्टि से यह क्षेत्र भली भांति विकसित है। यहाँ बसें, मोटर साइकिल, सायकिल, जीप, कार, रिक्शा, ट्रक, इत्यादि वाहन बहुतायत चलते हैं।
 · अंतू · कटरा गुलाब सिंह · कटरा मेंदनीगंज · कालाकांकर · कुंडा · डेरवा · पट्टी · मान्धाता · रामपुर खास · लालगंज अझारा · सदर 
