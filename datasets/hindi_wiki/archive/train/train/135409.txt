मंथूर देवसिया वल्साम्मा, एक सेवानिवृत्त भारतीय एथलीट है। वह एशियाई खेलों में स्वर्ण पदक जीतने वाली व्यक्तिगत रूप से दूसरी भारतीय महिला थी और भारतीय धरती पर इसे जीतने वाली पहली महिला थी। 
वल्साम्मा का जन्म 21 अक्तूबर,1960 केरला के कन्नूर जिले के ओत्ताथई में हुआ था। स्कूल के शुरूआती दिनों से ही उन्होंने एथलेटिक्स में करियर बनाने के लिए सोच लिया था परन्तु मर्सी कॉलेज, पलक्कड़ जाने के बाद वह उसे और गंभीरता से लेने लगी। उनका पहला पदक 1979 में पुणे में इंटर-यूनिवर्सिटी चैम्पियनशिप में 100 मीटर की बाधा और पेंटाथलॉन में केरल के लिए था। वह दक्षिणी रेलवे में नामांकित थी व उन्हें ऐ.के कुट्टी द्वारा प्रशिक्षित किया गया था। उन्होंने 1981 में बैंगलोर में इंटर-स्टेट मीटिंग में पांच स्वर्ण पदक जीतकर, 400 मीटर फ्लैट और 400 मीटर और 100 मीटर रिले के अतिरिक्त 100 से 400 मीटर की दूरी पर बाधा दौड़ में सबको प्रभावित किया। 
1982 एशियाई खेलों में जवाहरलाल नेहरू स्टेडियम में, वाल्समम् ने 58.47 सेकेंड में भारतीय और एशियाई रिकॉर्ड समय में 400 मीटर बाधा दौड़ में स्वर्ण पदक जीता। इससे कमलजीत संधू के बाद, भारत के लिए एशियाई खेलों में स्वर्ण पदक जीतने वाली दूसरी महिला खिलाड़ी बनी। 1982 में भारत सरकार द्वारा उन्हें अर्जुन अवार्ड से सम्मानित किया गया और 1983 में पदम् श्री से सम्मान दिया गया। लगभग 15 वर्षों के कैरियर में, एम.डी.वल्साम्मा ने हवाना, टोक्यो, लंदन में, 1982, 1986, 1990, 1994 एशियाई खेलों के संस्करणों में भाग लिया,और सभी एशियन ट्रैक एंड फील्ड मीट में और एस.ए.एफ गेम्स में भाग लिया प्रत्येक प्रतियोगिता अपनी अलग छाप छोड़ी। 
