
ऐक्वीफ़िसी बैक्टीरिया का एक विविध जीववैज्ञानिक संघ है जिसमें केवल एक वर्ग सम्मिलित है, जिसका नाम भी ऐक्वीफ़िसी है। इस संध व वर्ग की सदस्य जातियाँ कठिन पर्यावरणीय परिस्थितियों में रहती हैं। यह ग्राम-ऋणात्मक, अंतर्बीजाणु न बनाने वाले छड़ी-आकृति के बैक्टीरिया होते हैं। ऐक्वीफ़िसी स्वपोषी भी होते हैं और वायु की कार्बन डाईऑक्साइड से कार्बन खींचने में सक्षम होते हैं। इस संघ को पानी के चश्मों, तालाबों, सागरों और महासागरों में पाया गया है।
