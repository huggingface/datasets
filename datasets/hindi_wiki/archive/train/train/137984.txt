शून्य-दिवसीय आक्रमण एक ऐसा सूचना-प्रौद्योगिकीय आक्रमण है, जिसमें कम्प्यूटर प्रोग्रामों की ऐसी कमियों का दोहन करने का प्रयास किया जाता है, जो दूसरों को या सॉफ़्टवेयर-डेवलपर को ज्ञात नहीं हों. ऐसी कमियों को 'शून्य-दिवसीय कमियाँ' कहते हैं। सॉफ़्टवेयर के डेवलपर द्वारा ज्ञात होने से पहले-पहले आक्रान्ताओं द्वारा ऐसे प्रोग्राम बनाकर प्रयोग किये जाते हैं, व साझा किये जाते हैं, जिनसे उस कमी का दुरुपयोग किया जाये, व कंप्यूटर पर आक्रमण किया जा सके; ऐसे कोड या प्रोग्राम शून्य-दिवसीय दोहक कहलाते हैं।
शून्य-दिवसीय आक्रमण, डेवलपर के सजग होने के पहले दिन से भी पहले होता है, या उसी दिन होता है, जिसका अर्थ है कि डेवलपर को यह मौका नहीं मिला कि वह उस कमी के विरुद्ध सुरक्षात्मक पैबन्द बनाकर प्रयोगकर्ताओं में बाँट दे।
