मालविका सभरवाल, अपोलो स्वास्थ्य सेवा समूह के नोवा स्पेशियलिटी अस्पतालों और जीवन माला अस्पताल, नई दिल्ली में एक भारतीय स्त्री रोग विशेषज्ञ और प्रसूति विशेषज्ञ हैं। उनके नेतृत्व में टीम द्वारा सबसे बड़ी दर्ज फिब्रोइड को लेप्रोस्कोपिक सर्जरी के माध्यम से हटाने का सफल प्रदर्शन किया गया। वह स्त्री रोग का संक्षिप्त एंडोस्कोपी से उपचार की 140 डॉक्टरों एक टीम का निर्देशन करती हैं, जो कि स्त्री रोगों में सर्जरी प्रथाओं से संबंधित है। 
सभरवाल ने चिकित्सा विज्ञान में ग्रेजुशन लेडी हार्डिंग मेडिकल कॉलेज से की और पोस्ट ग्रेजुएशन भी वहीँ से की। इसे पूरा करने से पहले उन्होंने गर्भाशयदर्शन में प्रशिक्षण वामस्टीकर, हार्लेम, नीदरलैंड और लेप्रोस्कोपी में प्रशिक्षण एडम मागोस के निरीक्षण में रॉयल फ्री अस्पताल, ब्रिटेन से किया। वह कई चिकित्सा संगठनों जैसे इंडियन एसोसिएशन ऑफ गाइनेकोलोजिकल ऐंडोस्कोपिस्ट, भारतीय फर्टिलिटी सोसायटी, भारतीय मेनोपौसल सोसायटी, इंडियन एसोसिएशन ऑफ इंडोस्कोपिक सर्जन, इंटरनेशनल सोसायटी ऑफ़ गाइनेकोलोजिकल एंडोस्कोपी, गैसलेस इंटरनेशनल एसोसिएशन ऑफ़ ओब्सटेत्रिक्स एंड गाइनेकोलोजी, और एसोसिएशन ऑफ़ इंडोस्कोपिक सर्जन ऑफ़ इंडिया की सदस्य हैं और कई व्याख्यान और कई जगह पर प्रमुख वक्ता रह चुकी हैं। उन्हें महिलाओं, बच्चों और कर्मचारियों के लिए नि: शुल्क स्वास्थ्य शिविरों के आयोजन के लिए जाना जाता है। भारत सरकार ने उन्हें चौथे सर्वोच्च नागरिक सम्मान, पद्म श्री से 2008 में, चिकित्सा में उनके योगदान के लिए सम्मानित किया। 
