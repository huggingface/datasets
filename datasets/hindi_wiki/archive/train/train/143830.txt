मिडज़ू भाषाएँ या दक्षिणी मिश्मी भाषाएँ तिब्बती-बर्मी भाषा-परिवार की एक प्रस्तावित शाखा है जिसकी बोलियों को अरुणाचल प्रदेश और दक्षिणपूर्वी तिब्बत के कमान मिश्मी समुदाय में बोला जाता है। इसकी दो मुख्य भाषाएँ हैं: कमान और ज़ेख्रिंग ।
सम्भव है कि ज़ेख्रिंग एक तिब्बती-बर्मी भाषा हो जबकि कमान एक भाषा वियोजक हो। ब्लेन्च ने 2015 में यह भी सम्भावना प्रकट की है कि शायद कमान और ज़ेख्रिंग दोनों भाषा वियोजक हैं जिनमें शब्दों की समानता आपस में लेन-देन से हो गई है। उनके अनुसार सम्भव है कि ज़ेख्रिंग ने पहले कमान और तिब्बताई भाषाओं से और फिर नागा भाषाओं और जिन्गपो से शब्द लिए हैं। यह स्थापित हो चुका है कि दोनों भाषाएँ उत्तरी मिश्मी भाषाओं से समीपी सम्बन्ध नहीं रखती।
