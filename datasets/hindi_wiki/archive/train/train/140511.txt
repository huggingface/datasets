चित्रदुर्ग, कर्नाटक के चित्रदुर्ग जिले में स्थित एक दुर्ग है। 
चित्रदुर्ग के किले का इतिहास सम्भवतः 15वीं शताब्दी के अंत से 18वीं शताब्दी के प्रारम्भ के बीच का है। इस किले को किसने बनवाया, इसके कोई प्रामाणिक ऐतिहासिक श्रोत नहीं हैं। इतिहासकार इस पर एकमत हैं कि उस कालखण्ड में जो भी उस क्षेत्र का अधिपति रहा उसने इस किले को बनवाने में योगदान दिया, जिसमे सबसे पहले राष्ट्रकूट, चालुक्य और होयसाल प्रमुख थे। इसके बाद कुछ समय तक नायक वंश का शासन रहा पर इनका क्षेत्र सिर्फ चित्रदुर्ग तक ही था।
इस दुर्ग के भीतर 18 मन्दिर हैं और कुछ मस्जिदें हैं जो की हैदर अली के अतिक्रमण के बाद सम्भवतया कुछ मंदिरो को तोड़ कर बनायीं गयी होंगी। इस दुर्ग में बरसाती पानी के संरक्षण की समुचित व्यवस्था थी ताकि इस किले में पानी की कमी न हो। इस किले के लिए वहाँ के तत्कालीन शासकों का हैदर अली से और उसके बाद अन्य राजाओं से कई बार युद्ध हुआ था, पहला 1760 में फिर 1770 में।
