हस्ताक्षर या दस्तख़त किसी व्यक्ति का उसके हाथ से लिखा हुआ उसका अपना नाम, उपनाम को कहते हैं। यह किसी दस्तावेज़ या घोषणा आदि पर किया जाता है जो यह दर्शाता है कि यह 'सही व्यक्ति' द्वारा ही प्रसारित है या अमुक व्यक्ति ने यह घोषणा की है। यदि किसी रचना पर किसी व्यक्ति का हस्ताक्षर है तो उससे पता चल जाता है कि उसका सृजन किसने किया है। कोई भी व्यक्ति अपना हस्ताक्षर विश्व की किसी भी ज्ञात भाषा की लिपि में कर सकता है। हस्ताक्षर उस व्यक्ति की अलग पहचान होती है।
