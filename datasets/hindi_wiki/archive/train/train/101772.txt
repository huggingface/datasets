6,049,000 
ब्रिटिश संग्रहालय, जो ब्रिटेन की राजधानी लंदन में स्थित है, दुनिया के सब से महान मानवीय इतिहास और सभ्यता के संग्रहालयों में से एक माना जाता है। इसके स्थाई संग्रह में 80 लाख से अधिक वस्तुएँ हैं जो हर महाद्वीप से लाई गई हैं और मनुष्य जाति की शुरुआत से आजतक की संस्कृति की झलकें दिखातीं हैं। इस संग्रहालय की स्थापना सन् 1753 में हैंस स्लोन के व्यक्तिगत संग्रह के साथ हुई थी। 15 जनवरी 1759 को इसके दरवाज़े आम जनता के लिए खुले और अगली ढाई सदियों में विश्वभर में ब्रिटिश साम्राज्य के फैलाव के साथ-साथ यहाँ दिलचस्प वस्तुओं का एकत्रीकरण ज़ोरों पर रहा। इस संग्राहलय में कुछ वस्तुओं पर विवाद है, जैसे कि एल्गिन संगमरमर की शिल्पवस्तुएँ जिन्हें यूनान वापास मांगता रहा है।
