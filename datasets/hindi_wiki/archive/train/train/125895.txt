
आदमपुर एयर फ़ोर्स स्टेशन जो कि एक भारतीय वायु सेना के लिए एयर फ़ोर्स स्टेशन है जो उत्तरी भारत के पंजाब राज्य में जालंधर से 21 किलोमीटर दूर स्थित है। यह भारत के सबसे बड़े मिलिट्री एयर बेस में दूसरा सबसे बड़ा एयर फ़ोर्स स्टेशन है। यह एयर फ़ोर्स स्टेशन लगभग भारत पाकिस्तान की सीमा पर 100 किलोमीटर तक घिरा हुआ है।
आदमपुर एयर फ़ोर्स स्टेशन ने 1965 के भारत–पाक युद्ध में बहुत महत्वपूर्ण भूमिका निभाई थी। 06 सितम्बर 1965 को पाकिस्तान वायु सेना ने पठानकोट, आदमपुर और हल्वारा में भारतीय हवाई क्षेत्र पर हमला किया था। आदमपुर और हल्वारा पर हमले विफल रहे थे।07 सितम्बर 1965 को पाकिस्तान वायु सेना ने तीन भारतीय हवाई क्षेत्रों में 135 विशेष सेवा समूह कमांडो को पैराशूट द्वारा छोड़ा था। लेकिन भारतीय सैनिकों ने काफी साहसी प्रयास किया और 135 कमांडो में से 10 कमांडो ही वापस पाकिस्तान जा पाये थे।
शेष कमांडो जो कि ग्रामीण क्षेत्र में उतरे उन्हें ग्रामीण क्षेत्र के लोगों ने पुलिस के हवाले कर दिया था।
1971 का भारत-पाक युद्ध में पश्चिमी मोर्चे पर ऑपरेशन चंगेज ख़ान के साथ 03 दिसम्बर 1971 को शुरू हुआ। पठानकोट एयर फ़ोर्स स्टेशन बुरी तरह से क्षतिग्रस्त हुआ और साथ ही रनवे भी भारी क्षतिग्रस्त हुआ था। बाद में इसकी मरम्मत करवाई थी।
