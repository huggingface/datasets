लहरतख़्ता या सर्फ़बोर्ड उस फट्टे को कहते हैं जिसका प्रयोग लहरबाज़ी के खेल में समुद्र की लहरों पर सवारी करने के लिए किया जाता है। लहरतख़्ते हलके होते हैं ताकि लहरबाज़ उन्हें आसानी से उठा सकें और अगर सवारी करते हुए वे गिर जाएँ तो तख़्ते की ठोकर से अधिक चोट न लगे। इस हल्केपन के बावजूद वे मज़बूत भी होते हैं ताकि सवार हुए लहरबाज़ का भार उठा सकें।
लहरबाज़ी का आविष्कार हवाई में हुआ था, लेकिन वहाँ के आदिवासी कोआ जैसे स्थानीय पेड़ों की लकड़ी से लहरतख़्ते बनाते थे। हवाईयाई भाषा में इन तख़्तों को पापा हेए नालू बुलाया जाया था। यह 15 फ़ुट से भी अधिक लम्बे और बहुत ही भारी होते थे। जब से लहरबाज़ी दुनिया भर में लोकप्रीय हुई है लहरतख़्तों में बहुत सुधार हुआ है। अब इनका अंदरूनी भाग पॉलीयुरीथेन या पॉलीस्टाइरीन का बना होता है जो एक प्रकार का बहुत ही हल्का प्लास्टिक है। इसके ऊपर फ़ाइबरग्लास, कपड़े और पॉलीऍस्टर की परतें होती हैं जिन्हें ईपोक्सी घने की गोंद से जोड़ा होता है। ईपोक्सी एक दफ़ा सूख जाए तो बहुत ही सख़्त होता है और पानी के लिए बिलकुल बंद हो जाता है। ऐसे फट्टे अत्यंत हलके, सख़्त और मज़बूत होते हैं। सवारी करते हुए लहरबाज़ों को अधिक नियंत्रण देने के लिए आधुनिक लहरतख़्तों के नीचे फ़िन भी लगे होते हैं।
लहरतख़्ते दो मुख्य क़िस्मों के होते हैं:
