विक्षनरी एक वेब आधारित बहुभाषी शब्दकोश है, जिसमें कोई भी शब्द जोड़ सकता है या लिख सकता है। यह विकिमीडिया संस्थान द्वारा संचालित किया जाता है। यह भी विकिपीडिया की तरह मीडियाविकि सॉफ्टवेयर का उपयोग करता है, इस कारण आप भी इसमें कोई भी सम्पादन कर सकते हैं और अनुपलब्ध शब्दों को जोड़ कर इसे बड़ा कर सकते हैं। अभी यह हिन्दी भाषा के शब्दकोश के साथ साथ 171 अन्य भाषाओं में भी उपलब्ध है। 
यह परियोजना हेतु प्रस्ताव डेनियल एलस्टोन और विचार, विकिपीडिया के सह-संस्थापक लेरी सेंगर का था। इसे 12 दिसम्बर 2002 को लिया गया था। पहली बार गैर अंग्रेजी विक्षनरी का निर्माण 28 मार्च 2004 को हुआ था। इस दिन फ्रांसीसी और पोलिश भाषा में इसका निर्माण हुआ था। इसके निर्माण के साथ यह धीरे धीरे अन्य भाषाओं में बनने लगा था। 1 मई 2004 तक इसे अस्थाई रूप में wiktionary.wikipedia.org नामक स्थान पर रखा गया था। उसके बाद इसे इसके नाम वाले पते पर डाला गया। नवम्बर 2016 तक इसके सभी भाषाओं के संस्करण में ढाई करोड़ शब्द जुड़ चुके थे। पचास लाख शब्दों के साथ अंग्रेजी विक्षनरी सबसे आगे रहा। इसके बाद मालागासी 39 लाख और फ्रांसीसी 30 लाख शब्दों के साथ क्रमशः दूसरे और तीसरे स्थान पर थे। कुल इकतालीस भाषाओं की परियोजनाओं ने एक लाख शब्दों की सीमा को पार कर लिया था। 
