36°27′27″S 148°15′44″E / 36.45750°S 148.26222°E / -36.45750; 148.26222निर्देशांक: 36°27′27″S 148°15′44″E / 36.45750°S 148.26222°E / -36.45750; 148.26222
कोज़िअस्को पर्वत ऑस्ट्रेलिया के न्यू साउथ वेल्स राज्य में स्नोई पहाड़ियों की मुख्य शृंखला में स्थित एक पर्वत है। समुद्रतल से 2,228 मीटर ऊँचा यह पर्वत ऑस्ट्रेलिया की मुख्यभूमि का सबसे ऊँचा बिन्दु है। न्गारिगो नामक एक स्थानीय ऑस्ट्रेलियाई आदिवासी भाषा में इसका मूल नाम जगुंगल है, हालांकि इस नाम के अन्य रूप भी प्रचलित थे। पहाड़ के लिये सभी आदिवासी नामों का अर्थ "मेज़ पहाड़" है। कोज़िअस्को पर्वत के पास ही 2,209 मीटर लम्बा टाउनसेंड पर्वत स्थित है जो मुख्यभूमि ऑस्ट्रेलिया का द्वितीय सर्वोच्च पहाड़ है। कोज़िअस्को पर्वत के ऑस्ट्रेलिया के सबसे ऊँचे पर्वत होने के बावजूद यह ओशिआनिया महाद्वीप का सबसे ऊँचा पहाड़ नहीं है क्योंकि वह श्रेय इण्डोनेशिया के पापुआ प्रांत की सुदिरमन पर्वतमाला में स्थित 4,884 मीटर ऊँचे पुंचाक जाया नामक पर्वत को जाता है।
