दुक़्म मध्य-पूर्व ओमान में स्थित एक बंदरगाह-नगर है। यह उस देश के अल वुस्ता प्रान्त में अरब सागर के किनारे स्थित है। दुक़्म में तेज़ी से विकास हो रहा है और इसकी जनसंख्या सन् 2008 में 5,100 से बढ़कर 2010 में 11,200 हो गई। ओमान पर्यटन विकास निगम इसे एक पर्यटक स्थल के रूप में विकसित करना चाह रहा है और उसका ध्येय शहर की आबादी को 2020 तक बढ़ा कर 1,00,000 करना है।
सन् 2018 में भारत और ओमान में एक समझौता हुआ कि भारत दुक़्म के विकास में निवेश व योगदान करेगा। इसके अंतर्गत भारत को इस बंदरगाह पर अपनी नौसेना के जहाज़ लाने की सुविधा भी दी गई।
