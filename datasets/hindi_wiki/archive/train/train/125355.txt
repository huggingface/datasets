मनुष्यों की आनुवंशिकी में मातृवंश समूह ऍल4 या माइटोकांड्रिया-डी॰एन॰ए॰ हैपलोग्रुप L4 एक मातृवंश समूह है। इस मातृवंश समूह के सदस्य स्त्रियों और पुरुषों की तादाद ज़्यादा नहीं है, लेकिन वे पूर्वी अफ़्रीका और अफ़्रीका के सींग के कई समुदायों में मिलते हैं। तंज़ानिया के हदज़ा समुदाय के 60-83% लोग और संदावे समुदाय के 48% लोग इसके वंशज हैं। वैज्ञानिकों के मुताबिक़ आज से हज़ारों साल पहले जिस स्त्री से इस मातृवंश की शुरुआत हुई वह पूर्वी अफ़्रीका की वासी थी।
अंग्रेज़ी में "वंश समूह" को "हैपलोग्रुप", "पितृवंश समूह" को "वाए क्रोमोज़ोम हैपलोग्रुप" और "मातृवंश समूह" को "एम॰टी॰डी॰एन॰ए॰ हैपलोग्रुप" कहते हैं।
