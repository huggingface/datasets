सुशीला कार्की
सुशीला कार्की  एक नेपाली महिला न्यायमूर्ति हैं। वे नेपाल सुप्रीम कोर्ट की प्रथम महिला मुख्य न्यायाधीश रह चुकी हैं। 13 अप्रैल 2016 को नेपाल सुप्रीम कोर्ट की प्रथम महिला मुख्य न्यायाधीश नियुक्ति की गयी प्रधानमंत्री के पी ओली की अध्यक्षता में संबैधानिक परिषद ने नेपाल के सुप्रीम कोर्ट के मुख्य न्यायाधीश के पद के लिए इनके नाम की संस्तुति की। कार्की न्यायपालिका में भ्रष्टाचार के खिलाफ शून्य सहिष्णुता के लिए जानी जाती हैं। 
कार्की अपने पिता की सात संतानों में सबसे बड़ी है। इनका सम्बन्ध किसान परिवार से है।बनारस हिन्दू विश्वविद्यालय वाराणसी ,भारत में अध्ययन के समय नेपाली कांग्रेस के प्रसिद्ध युवा नेता दुर्गा प्रसाद सुवेदी से मिलने के पश्चात इनका विवाह दुर्गा प्रसाद सुवेदी से हुआ। 
इन्होने बनारस हिन्दू विश्वविद्यालय से राजनीति विज्ञानं में एम 0 ए 0 की उपाधि प्राप्ति की। वर्ष 1978 में त्रिभुवन विश्वविद्यालय से विधि स्नातक की उपाधि प्राप्त की 
प्रारम्भ में इन्होंने शिक्षण कार्य किया। 1979 में यह वकालत पेशे में आईं। सुप्रीम कोर्ट की मुख्य न्यायाधीश नियुक्ति होने पहले कार्की सुप्रीम कोर्ट की बरिष्ठतम् न्यायाधीश थीं। 22 जनवरी 200 9 को सुप्रीम कोर्ट की अस्थायी जज बनीं और 18 नवंबर 2010 को स्थायी जज बन गईं। 
30 अप्रैल 2017 को कार्की के विरुद्ध संसद में महाभियोग प्रस्तुत किया गया और इसी के साथ नियमानुसार कार्की नेपाल के सुप्रीम कोर्ट के मुख्य न्यायाधीश के पद से निलंबित हो गयीं। 
