ल्यूटीशीया एक मध्यम आकार का क्षुद्रग्रह है। यह मंगल और बृहस्पति ग्रहों के बीच मुख्य क्षुद्रग्रह पट्टे में सूर्य की परिक्रमा करता है। यह ढेलेदार क्षुद्रग्रह लगभग 96 कि॰मी॰ व्यास का है। यह पूर्णतः गोलाकार नहीं है, ल्यूटीशीया का व्यास एक दिशा में 132 कि॰मी॰ है, जबकि अन्य दिशा में केवल 76 कि॰मी॰ है। यूरोपीय अंतरिक्ष यान रोसेटा जुलाई 2010 में ल्यूटीशीया के पास से गुजरा और क्षुद्रग्रह को सबसे पहले अच्छे से देखा।
