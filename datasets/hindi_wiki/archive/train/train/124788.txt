धनन्जय रामचन्द्र गाडगिल, जो कि डी॰ आर॰ गाडगिल के नाम से भी जाने जाते हैं, एक भारतीय अर्थशास्त्री, संस्था निर्माता तथा भारत के योजना आयोग के उपाध्यक्ष थे। वे गोखले राजनीति एवं अर्थशास्त्र संस्थान, पुणे के संस्थापक निर्देशक तथा गाडगिल योजना के रचयिता थे, जो कि चौथी तथा पाँचवी पंचवर्षीय योजना के दौरान राज्यों को दी जाने वाली केन्द्रीय सहायता का आधार था। उन्हें महाराष्ट्र में किसानों के सहकारिता आन्दोलन के विकास का भी श्रेय जाता है। भारत सरकार ने इनकी अमूल्य सेवाओं के देखते हुए 2008 में इनके सम्मान में स्मरणीय डाक टिकट जारी किया था।
