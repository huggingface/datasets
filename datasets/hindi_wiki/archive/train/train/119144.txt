पार्श्वनाथ कॉलेज ऑफ़ इंजीनियरिंग एक निजी अभियांत्रिकी कॉलेज है। यह भारत के महाराष्ट्र राज्य के ठाणे जिले में घोडबन्दर मार्ग पे कासर वदवली में स्थित है। यह कॉलेज सन 1994 में स्थापित किया गया था और पार्श्वनाथ चैरिटेबल ट्रस्ट द्वारा प्रबंधित है। यह एक जैन धार्मिक अल्पसंख्यक कॉलेज है। यह मुंबई विद्यापीठ का एक अभियांत्रिकी कॉलेज है और इसे भारत सरकार के अखिल भारतीय तकनीकी शिक्षा परिषद् और महाराष्ट्र राज्य सरकार के तकनीकी शिक्षा निदेशालय से मान्यता प्राप्त है।
यह कॉलेज मुंबई विद्यापीठ की बैचलर ऑफ इंजीनियरिंग डिग्री निम्नलिखित 6 में से किसी 1 विषय में प्रदान कर सकता है: मैकेनिकल इंजीनियरिंग, इंस्ट्रूमेंटेशन इंजीनियरिंग, कंप्यूटर इंजीनियरिंग, इन्फोर्मय्शन टेक्नोलोजी, सिविल इंजीनियरिंग, इलेक्ट्रॉनिक्स और टेलेकम्यूनिकेशन इंजीनियरिंग। इन स्नातक पाठ्यक्रमों की साधारण अवधि 4 वर्ष है।
यह कॉलेज सन 1994 में पार्श्वनाथ चैरिटेबल ट्रस्ट द्वारा स्थापित किया गया था। उस समय इस ट्रस्ट के न्यासी श्री टेकचंद शाह थे। शुरुआत में यहाँ 3 विषयों में मुंबई विद्यापीठ की बैचलर ऑफ इंजीनियरिंग डिग्री प्रदान की जाती थी। छात्रों के पहले बैच ने 1998 में स्नातक की उपाधि प्राप्त की। बाद में नए अभियांत्रिकी विभां शुरू किये गए: 1996 में मैकेनिकल इंजीनियरिंग, 2000 में इन्फोर्मय्शन टेक्नोलोजी  और 2010 में सिविल इंजीनियरिंग । सभी अभियांत्रिकी विभाग मुंबई विद्यापीठ की डिग्री प्रदान करते हैं।
यह कॉलेज अपने पुराने, 4-मंज़ली परिसर से नए, 5-मंज़ली परिसर में 2005 में स्थानांतरित हुआ। उसके बाद पुराना परिसर/इमारत एक "पौलीटैक्निक" की तरह इस्तमाल किया गया, जहां 3 वर्षीय अवधि के अभियांत्रिकी डिप्लोमा प्रदान किये जाने लगे. 2010 तक दोनों डिग्री कॉलेज और डिप्लोमा पोलीटेकनिक के प्रशासनिक और वित्तीय कार्यालय एक ही थे, जो पुराने परिसर में स्थित थे। 2010 में दोनों संस्थानों को अपने अलग-अलग कार्यालय मिले, जो उनके अपने परिसर में ही स्थित थे।
अतीत में इस कॉलेज के कुछ विवाद और मुद्दे खड़े हुए हैं, जो इस अनुच्छेद की "मुद्दे और विवाद" धारा में अलग से वर्णित किये गए हैं।
इस कॉलेज का पहला परिसर घोडबन्दर मार्ग के दक्षिणी ओर एक 4-मंज़िली इमारत थी। नया परिसर एक 5-मंज़िली इमारत है, जो घोडबंदर मार्ग की उत्तरी ओर स्थित है। यह इमारत "वीरमाता हीराबेन पी. शाह फ़ार्मसी कॉलेज" की 6-मंजिली इमारत से जुड़ी हुई है। फ़ार्मसी कॉलेज भी पार्श्वनाथ चैरिटेबल ट्रस्ट द्वारा प्रबंधित है। दोनों इंजीनियरिंग और फ़ार्मसी कॉलेज अन्दर से जुड़े हुआ हैं, पर दोनों के अलग-अलग कार्यालय, कक्षाएं, पुस्तकालय, प्रयोगशालाएं, सेमिनार हॉल इत्यादी हैं। केवल कैंटीन एक है, जो फ़ार्मसी कॉलेज की तल मंज़िल में स्थित है।
पुराने परिसर में अब "एम्. एम्. जे. शाह पौलीटैक्निक" है जो 3-वर्षीय इंजीनियरिंग डिप्लोमा प्रदान करती है।
कॉलेज का कैम्पस घोडबंदर मार्ग पे कासर वडवली नाका में स्थित है। पास के कुछ रुची के स्थानों में शामिल है: खरीदारी परिसर जहां हाइपरसिटी मॉल, बिग मैगा मार्ट, मैकडॉनल्ड्स फ़ास्ट फ़ूड रेस्तरां हैं। पास में कुछ व्यावसायिक इमारत और कई मौजूदा और निर्माणाधीन आवासीय क्षेत्र भी हैं।
विभिन्न छोटे स्थानीय दुकानें और रेस्तरां भी पास में मौजूद हैं।
इस कॉलेज में छात्रों के अनेक क्लब और सोसाइटी हैं। इनमें से एक प्रमुख क्लब है "पेहेल" जो सामाजिक कार्य के लिए समर्पित छात्रों का क्लब है। यह शैक्षिक वर्ष 2009-10 में प्रथम वर्षीया छात्रों द्वारा स्थापित किया गया था और आज तक इसके सदस्यों ने अनेक सामाजिक कार्य किये हैं, जैसे रक्तदान शिविर, नगरपालिका विद्यालयों के लिए छात्र गतिविधी दिन, वंचितों अनर बेघर के लिए दान, आदि। 
