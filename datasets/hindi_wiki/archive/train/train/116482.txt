महाभारत में धृतराष्ट्र हस्तिनापुर के महाराज विचित्रवीर्य की पहली पत्नी अंबिका के पुत्र थे। उनका जन्म महर्षि वेद व्यास के वरदान स्वरूप हुआ था। हस्तिनापुर के ये नेत्रहीन महाराज सौ पुत्रों और एक पुत्री के पिता थे। उनकी पत्नी का नाम गांधारी था। बाद में ये सौ पुत्र कौरव कहलाए। दुर्योधन और दु:शासन क्रमशः पहले दो पुत्र थे।
अपने पुत्र विचित्रवीर्य की मृत्यु के बाद माता सत्यवती अपने सबसे पहले जन्में पुत्र, व्यास के पास गईं। अपनी माता की आज्ञा का पालन करते हुए, व्यास मुनि विचित्रवीर्य की दोनों पत्नियों के पास गए और अपनी यौगिक शक्तियों से उन्हें पुत्र उत्पन्न करनें का वरदान दिया। उन्होंने अपनी माता से कहा कि वे दोनों रानीयों को एक-एक कर उनके पास भेजें और उन्हे देखकर जो जिस भाव में रहेगा उसका पुत्र वैसा ही होगा। तब पहले बड़ी रानी अंबिका कक्ष में गईं लेकिन व्यासजी के भयानक रूप को देखकर डर गई और भय के मारे अपनी आँखें बंद कर लीं। इसलिए उन्हें जो पुत्र उत्पन हुआ वह जन्मान्ध था। वह जन्मान्ध पुत्र था धृतराष्ट्र। उनकी नेत्रहीनता के कारण हस्तिनापुर का महाराज उनके अनुज पांडु को नियुक्त किया गया। पांडु की मृत्यु के बाद वे हस्तिनापुर के महाराज बने।
ग: विचित्रवीर्य के निधन के बाद व्यास से धृतराष्ट्र और पांडु का जन्म हुआ। च: कुंती को विवाह से पहले कर्ण पैदा हुआ। ड: पांडव पांडु के पुत्र थे। लेकिन देवताओं के वर प्रभाव से कुंती और माद्री को ये पुत्र उत्पन्न हुए। यम धर्मराज से युधिष्ठिर,वायु से भीम,इंद्र से अर्जुन,माद्री को अश्वनी देवताओं से जुड़वां बच्चे नकुल, सहदेव हुए। त: दुर्योधन और उसके सौ भाई एक बार पैदा हुए। न: पांडवों को द्रौपदी से पाँच पुत्र उत्पन्न हुए। उनको उपपांडव कहते थे। : ** युधिष्ठिर से प्रतिविंध्य, भीम से शृतसोम, अर्जुन से शृतकर्म, नकुल से शतानीक, सहदेव से शृतसेन का जन्म हुआ। 
महत्वपूर्ण संकेत

