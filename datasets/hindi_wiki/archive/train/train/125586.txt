वीनस एक्सप्रेस ), यूरोपीय स्पेस एजेंसी का पहला शुक्र अन्वेषण अभियान है। नवंबर 2005 में छोड़ा गया यह यान अप्रैल 2006 में शुक्र पर पहुंचा और शुक्र के आसपास की अपनी ध्रुवीय कक्षा से निरंतर विज्ञान डेटा भेज रहा है। सात वैज्ञानिक उपकरणों से लैस, इस मिशन का मुख्य उद्देश्य शुक्र के वातावरण का लंबी अवधि का प्रेक्षण करना है। शुक्र के लिए ऐसे लंबी अवधि के प्रेक्षण पिछले अभियानों में कभी नहीं किये गये है और वायुमंडलीय गतिशीलता की एक बेहतर समझ के लिए यह महत्वपूर्ण है। आशा है कि इस तरह के अध्ययन सामान्य वायुमंडलीय गतिशीलता की समझ के लिए योगदान कर सकते हैं, साथ ही यह पृथ्वी पर जलवायु परिवर्तन की समझ के लिए भी योगदान करते हैं। मिशन वर्तमान में 31 दिसम्बर 2014 तक ईएसए द्वारा वित्त पोषित है।
