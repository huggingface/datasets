वैद्युत प्रौद्योगिकी एवं एलेक्ट्रॉनिकी फ्यूज, परिपथ का एक संरक्षात्मक अवयव है जो एक नियत मात्रा से अधिक धारा बहने पर परिपथ को तोड देता है। इस प्रकार परिपथ में स्थित अन्य मूल्यवान अवयव अत्यधिक धारा के कारण खराब होने से बच जाते हैं। फ्यूज शब्द फ्यूजिबल लिंक का लघु रूप है। मोटे तौर पर एक धातु की तार या पट्टी इसका मुख्य भाग है जो अधिक धारा बहने की दशा में पिघल जाती है और इस प्रकार परिपथ टूट जाता है। 
अर्धचालक फ्यूज वे फ्यूज हैं जो बहुत जल्दी फ्यूज हो जाते हैं जिस कारण वे अर्धचालक युक्तियों की रक्षा के लिये प्रयुक्त किये जा सकते हैं। ये किसी अर्धचालक पदार्थ के नहीं बने होते बल्कि चाँदी आदि सुचालक धातुओं के ही बने होते हैं। विशेष बात यह है कि इनकी i2t रेटिंग बहुत कम होती है। चूँकि अर्धचालक युक्तियाँ धारा के प्रति बहुत संवेदनशील होतीं हैं तथा माइक्रोसेकेण्द के लिये भी अधिक धारा जाने से खराब हो जातीं हैं।
