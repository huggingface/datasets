दि आई टी सी ग्रैंड चोला, चेन्नई का पांच सितारा लक्ज़री वाला होटल है। मुंबई स्थित रिनेसंस और ग्रैंड हयात के बाद यह भारत का तीसरा सबसे बड़ा होटल है। इस होटल को ‘लक्ज़री कलेक्शन’ का टैग प्राप्त है-जो की इंटरनेशनल हॉस्पिटैलिटी ग्रुप स्टारवुड होटल्स के द्वारा फ्रैंचाइज़ किया हुआ एक ब्रांड है। यह होटल इस ग्रुप का नौवां ‘लक्ज़री कलेक्शन’ होटल है। 1,600,000 वर्ग फीट पर बना यह होटल समग्र रूप से भारत का सबसे बड़ा एकमात्र होटल है। जिसके निर्माण में 12000 मिलियन भारतीय रूपए लगे हैं।
होटल का प्रस्ताव 8000 से 10000 भारतीय मुद्रा के प्रारंभिक खर्च पर पारित किया गया था। इसका उद्घाटन 15 सितम्बर 2012 को तमिलनाडु की मुख्यमंत्री जयललिता द्वारा किया गया था। जिसके निर्माण में 12000 मिलियन भारतीय रूपए लगे हैं।
होटल का निर्माण दक्षिण भारतीय मंदिर शिल्प के आधार पर हुआ है तथा मंदिरों के अनुरूप ही इसमें चार प्रवेश द्वार हैं, जिनके नाम ‘वालवान’, ‘सेम्बियान’, ‘किल्ली’ और ‘ग्रैंड चोला’ हैं।इसमें प्रयुक्त शिल्प का आधार 462 खम्भे हैं। जिसमें से अधिकांश में हस्त शिल्प से कलाकृतियाँ बनायीं गयी हैं जो की तंजावुर के वीर भद्रेश्वर मंदिर से प्रेरित है। होटल में 1मिलियन वर्ग फीट पत्थर का प्रयोग हुआ है, जिसमें पत्थर की 57 प्रजातियों का प्रयोग किया गया है। सूक्ष्म पत्थर का कार्य ममाल्लापुरम के 4000 से अधिक कारीगरों द्वारा किया गया है।
होटल की ऊर्जा आवश्यकताओं की आपूर्ति सभी पुनर्नवीकरणीय स्रोत्रों से होती है जिसमे व्यर्थ किया हुआ पानी भी शामिल है।
होटल के 600 कमरों में 522 कमरे हैं तथा 78 सुविधा स्थल हैं। इन कमरों में 326 विशिष्ट क्लब कक्ष, 31ईवा कक्ष, 132 टावर कक्ष, 48 आई टी सी वन कक्ष तथा 14 डीलक्स सुइट्स शामिल हैं। 615 वर्ग फीट में विस्तृत टावर कक्ष आदि का विशिष्ट प्रवेश है, जो कि पहली मंजिल से सातवीं मंजिल तक फैले हैं। 405 वर्ग फीट में फैले विशिष्ट क्लब कक्ष दूसरे से दसवें मंजिल तक पहली विंग में हैं होटल में 10 भोजनादि स्थल हैं जिसमें पेशावरी, रॉयल वेजा, मद्रास पेवेलियन, कैफ़े मेर्कैरा आदि शामिल हैं।। होटल में आउटडोर पूल की सुविधा तीनों विंग्स में है तथा खरीददारी के लिए शौपिंग एरिया भी है। होटल में तीन स्विमिंग पूल भी हैं जो कि बैंक्वेट हाल के ऊपर हैं।
व्यावसायिक सुविधाओं में रेस्टोरेंट्स, हेल्थ स्पा, 30,000 वर्ग फीट का बैंक्वेट स्थल शामिल है जिसमें 600 तक अतिथि आ सकते हैं। इसके अलावा एक प्रदर्शन स्थल, एक 2625 फीट का ऑडिटोरियम,4 मीटिंग कक्ष, एक प्राइवेट मल्टीप्लेक्स है जिसमें 100 अतिथि आ सकते हैं तथा 1000 कारों की पार्किंग की सुविधा भी उपलब्ध है। प्रारंभ में होटल नें छत पर एक हेलीपेड बनाने का प्रस्ताव भी रखा था जिसे बाद में ख़ारिज कर दिया गया।
फरबरी 2013 में होटल को पांच सितारा गृह मूल्यांकन मिला- जो की प्रकृति सहयोगी इमारतों को दिए जाने वाले मूल्यांकन में सबसे ज्यादा है। यह पुरूस्कार राष्ट्रपति प्रणव मुखर्जी द्वारा दिया गया था होटल को अपने दो रेस्टोरेंट्स के लिए टाइम फ़ूड गाइड पुरुष्कार भी मिल चूका है।
