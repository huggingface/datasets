
हेल्सिंकी विमानक्षेत्र या हेल्सिंकी-वान्ता विमानक्षेत्र  फ़िनलैंड की राजधानी हेल्सिंकी स्थित यहां का प्रमुख विमानक्षेत्र है। यह वान्ता, फ़िनलैण्ड, में लगभग 5 किलोमीटर टिक्कुरिला के पश्चिम में, वान्ता के मध्य और हेल्सिंकी नगर केन्द्र के मध्य से 9.2 समुद्री मील उत्तर में स्थित है। मूलतः हेलसिंकी में आयोजित हुए 1952 ग्रीष्मकालीन ऑलंपिक खेलों के लिये बने इस विमानक्षेत्र ने 2011 में 14,865,871 यात्रियों को आवागमन उपलब्ध किया और नॉर्डिक राष्ट्रों का चौथा सबसे बड़ा विमानक्षेत्र है। यहां 20,000 कर्मचारी कार्यरत हैं एवं 1500 कंपनियां विमानक्षेत्र के सांचालन में संलग्न हैं।
यह विमानक्षेत्र फ़ाइनेविया, एक राजकीय एन्टर्प्राइज़ जो फ़िनलैंड के सभी विमानक्षेत्रों का संचालन करता है, द्वारा संचालित होता है। IATAके 1999 के एक सर्वेक्षण में हेल्सिंकी विमानक्षेत्र को विश्व का सर्वश्रेष्ठ विमानक्षेत्र चुना गया था। 2006 में AETRA द्वारा आयोजित एक वैश्विक विमानक्षेत्र संतुष्टि सर्वेक्षण में इसे विश्व के सर्वश्रेष्ठ विमानक्षेत्रों में से एक का स्तर मिला।
