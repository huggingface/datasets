म्यूचुअल यूएफओ नेटवर्क, यह कथित परग्रही यानों के दृष्टव्यों के खोजबीन करने वाली अमेरिकी लाभ निरपेक्ष संस्था है। यह इस विषय में खोज तथा जाँच करने वाले कुछ सबसे पुराने संगठनों में से एक है।
मुफोन मूल रूप से वॉल्टर एच° एण्ड्रूस, एलन उके, जॉन सुएसलर और अन्य के द्वारा 31 मई 1969 में क्विंसी, इलिनोइस में मिडवेस्ट यूएफओ संघ के रूप में स्थापित किया गया। इसके ज्यादातर पुराने सदस्य पहले आकाशीय घटना अनुसंधान संगठन से जुड़े थे।
अमेरिका में इसके आधार स्थान से आज के समय में मुफोन संघ के विश्वव्यापी 1,500 सदस्य हैं, मुफोन क्षेत्रीय निर्देशकों का एक विश्वव्यापी संघ है तथा एक अंतर्राष्ट्रीृय वार्षिक संगोष्ठी का आयोजक है। साथ ही मासिक मुफोन यूएफओ जर्नल का प्रकाशन भी करता है। समूह में अब 75 क्षेत्रों से अधिक के जाँचकर्ता उपलब्ध हैं साथ ही किसी भी अलौकिक यान के संभावित भौतिक सबूतों की जाँच के लिये विशेष टीम भी है। यह स्वयंसेवकों को जाचकर्ताओं के गुण जैसे किस प्रकार गवाहों को साक्षात्कार कराएँ और किस प्रकार किसी सबूत से निष्कर्ष निकालें इन विषयों में सिखाता है। जाँचकर्ताओं को भुगतान की आवश्यकता नहीं, उन्हें इस संबंध में 265 पृष्ठों की एक पुस्तिका वाली परीक्षा में उत्तीर्ण होना तथा पृष्ठभूमि जाँच से गुजरना होता है।
मुफोन मिशन अलौकिक यानों उड़न तश्तरियों का अध्ययन है जो साक्षात्कारियों के सबूतों के आधार पर कार्य करता है। यह मानवीय लाभ, अनुसंधान तथा शिक्षा का एक माध्यम भी है। जे एलन हाईनेक का यूएफओ अध्ययन केन्द्र, फाउन्ड फॉर यूएफओ रीसर्च तथा म्यूचुअल यूएफओ नेटवर्क साथ में अज्ञात यानों की खोजबीन का संगठन हैं, जिसका लक्ष्य इन अनुसंधानों को अन्य से साझा करना तथा यूएफओ घटनाक्रम के वैज्ञानिक अध्ययन करना है, इसी कारण इसका निर्माण हुआ था।
मुफोन का वर्तमान मुख्यालय जान हार्जान के निर्देशन में न्यूपोर्ट बीच, केलीफोर्निया में स्थित है।
यूएफओस अॉन अर्थ  नामक वृत्तचित्र टेलीविज़न लघुश्रृंखला में भी मुफोन के कुछ खोजकर्ता दिखाई दिये जिसका पुन: प्रसारण इन्वेस्टिगेशन डिस्कवरी नामक अमेरिकन चैनल में भी हुआ। हिस्ट्री टीवी 18 नामक चैनल के कार्यक्रम हेंगर 1: द यूएफओ फाइल्स को उत्पादक वेलर ग्रॉसमेन के साथ रिचर्ड हाफमेन ने भी उत्पादन सहायता प्रदान की।
मुफोन डॉट कॉम, अंतर्जाल पता।
