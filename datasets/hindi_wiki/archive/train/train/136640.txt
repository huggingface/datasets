निकोलस जॉन स्पीकमैन डच मूल के अमेरिकी भूस्त्रातेजिक चिन्तक और येल विश्वविद्यालय में 'अंतर्राष्ट्रीय संबंध' विषय के प्रोफ़ेसर थे।उन्हें कन्टेनमेंट का पितामह कहा जाता है। स्पीकमैन ने परिधिभूमि की संकल्पना का प्रतिपादन किया और यह बताया कि जो शक्ति रिमलैंड पर प्रभुत्व कर लेगी वही हृदयस्थल को नियंत्रित कर सकेगी। 
निकोलस स्पीकमैन का जन्म सन् 1893 में नीदरलैण्ड में हुआ था। उनके पिता का नाम क्लास स्पीकमैन और माता का नाम एलिजाबेथ वान वर्स्टेन्बर्ग था। उनकी शिक्षा अमेरिका में कैलिफोर्निया के बर्कले में हुई जहाँ उन्होंने 1921 में स्नातक और 1923 में पी॰ एच॰ डी॰ की डिग्री प्राप्त की। 
उनकी पत्नी एलिजाबेथ सी॰ स्पीकमैन अंग्रेजी की लेखिका थीं जिन्हें उनके बाल उपन्यासों के लेखन लिये जाना जाता है। स्पीकमैन की दो बेटियाँ एंजेलिका और पैट्रीशिया हुईं।
स्पीकमैन 1928 से 1940 तक येल विश्वविद्यालय में स्टर्लिंग प्रोफ़ेसर के पद पर रहे और 1935 से 1940 तक अंतर्राष्ट्रीय संबंध विभाग के अध्यक्ष भी रहे। वे इस विभाग के संस्थापक अध्यक्ष थे।सन् 1943 में, न्यू हैवेन शहर में, निकोलस स्पीकमैन की कैंसर से असामयिक मृत्यु हो गयी।
स्पीकमैन अपने पूर्ववर्ती अमेरिकी सैन्य चिन्तक अल्फ्रेड थेयर महान और ब्रिटिश भूगोलवेत्ता हेल्फोर्ड जॉन मैकिण्डर के विचारों से प्रभावित थे। उन्होंने मैकिण्डर के ह्रदयस्थल सिद्धांत के सुधार के रूप में अपनी परिधिभूमि की संकल्पना का प्रतिपादन किया और यह बताया कि जो शक्ति रिमलैंड पर प्रभुत्व कर लेगी वही हृदयस्थल को नियंत्रित कर सकेगी। स्पीकमैन का रिमलैंड, मैकिण्डर के इनर क्रीसेंट के क्षेत्र से मिलता है।
उनकी प्रसिद्द उक्ति है, "who controls the Rimland rules Eurasia, Who rules Eurasia controls destinies of the world."
स्पीकमैन ने अंतर्राष्ट्रीय संबंधों में शक्ति की भूमिका पर लिखा।
पुस्तकें:
लेख:
