जूडो डॉ कानो जिगोरो द्वारा 1882 में जापान में बनाया गया एक आधुनिक जापानी मार्शल आर्ट और लड़ाकू खेल है। इसकी सबसे प्रमुख विशेषता इसका प्रतिस्पर्धी तत्व है, जिसका उद्देश्य अपने प्रतिद्वंद्वी को या तो जमीन पर पटकना, गतिहीन कर देना या नहीं तो कुश्ती की चालों से अपने प्रतिद्वंद्वी को अपने वश में कर लेना, या ज्वाइंट लॉक करके अर्थात् जोड़ों को उलझाकर या गला घोंटकर या दम घोंटू तकनीकों का इस्तेमाल करके अपने प्रतिद्वंद्वी को समर्पण करने के लिए मजबूर कर देना है। हाथ और पैर के प्रहार और वार के साथ-साथ हथियारों से बचाव करना जुडो का एक हिस्सा है लेकिन इनका इस्तेमाल केवल पूर्व-व्यवस्थित तरीकों में होता है क्योंकि जुडो प्रतियोगिता या मुक्त अभ्यास में इसकी इजाजत नहीं दी जाती है।
जुडो के लिए विकसित दर्शन और परवर्ती प्रशिक्षण अन्य आधुनिक जापानी मार्शल आर्ट के मॉडल बन गए जिनका विकास पारंपरिक स्कूलों से हुआ था। जुडो के विश्वव्यापी प्रसार के फलस्वरूप साम्बो, बार्तित्सु और ब्राजीलियाई जिउ-जित्सु जैसी कई उपशाखाओं का विकास हो गया है जिसका विकास मित्सुयो माएदा द्वारा 1914 में ब्राज़ील में जुडो के लाए जाने के बाद हुआ था। जुडो के अभ्यासकर्ताओं या पेशेवरों को जुडोका कहा जाता है।
जुडो के आरंभिक इतिहास को इसके संस्थापक, जापानी बहुश्रुत और शिक्षक जिगोरो कानो से अलग नहीं किया जा सकता है। कानो का जन्म एक खुशहाल जापानी परिवार में हुआ था। उनके दादा अपनी मेहनत के बल में कामयाबी हासिल करने वाले, मध्य जापान के शिगा शासित प्रान्त के एक शराब निर्माता थे। बहरहाल, कानो के पिता अपने पिता के सबसे बड़े बेटे नहीं थे और इसलिए उन्हें यह कारोबार विरासत में नहीं मिला। इसके बजाय, वह एक शिंटो पुजारी और सरकारी अधिकारी बने और साथ ही साथ उनके पास टोकियो इम्पीरियल यूनिवर्सिटी की दूसरी आगामी कक्षा में अपने बेटे को दाखिल करने की पर्याप्त प्रभुता थी।
कानो अपने बचपन में काफी कमजोर थे, उनका कद भी काफी कम था और उनका वजन बीस साल का होने पर भी एक सौ पाउंड से ज्यादा नहीं था और वह अक्सर दबंगों द्वारा सताए जाते थे। उन्होंने 17 साल की उम्र में उस समय जुजुत्सु का अनुसरण किया जिस समय यह कला ख़त्म होने लगी थी लेकिन उन्हें इसमें बहुत कम कामयाबी हासिल हुई। ऐसा कुछ हद तक उन्हें एक छात्र के रूप में अपनाने वाले एक शिक्षक के मिलने में तकलीफ होने की वजह से हुआ था। 18 साल की उम्र में साहित्य की पढ़ाई करने के लिए विश्वविद्यालय जाने के समय भी उन्होंने अपने मार्शल आर्ट का अध्ययन जारी रखा और अंत में उन्होंने फुकुदा हाचिनोसुके के बारे में सुना जो तेनजिन शिन'यो-रियु के गुरु और केइको फुकुदा के दादा थे, जो कानो की एकमात्र जीवित छात्रा और दुनिया में सबसे ऊंचा दर्जा पाने वाली महिला जुडोका है। कहा जाता है कि फुकुदा हाचिनोसुके ने जुडो में मुक्त अभ्यास पर कानो के गुरूच्चरण के बीज बोकर औपचारिक अभ्यास की तकनीक पर जोर दिया था।
फुकुदा के स्कूल में कानो के शामिल होने के एक साल से कुछ ज्यादा समय बीतने के बाद फुकुदा बीमार पड़ गए और उनकी मौत हो गई। उसके बाद कानो एक अन्य तेनजिन शिन'यो-रियु स्कूल के छात्र बन गए जो आइसो मासातोमो का था जो फुकुदा की तुलना में पूर्व-व्यवस्थित तरीकों के अभ्यास पर ज्यादा ज़ोर देते थे। अपने समर्पण के बल पर कानो ने बहुत जल्द निपुण प्रशिक्षक का ख़िताब हासिल कर लिया और 21 साल की उम्र में आइसो के सहायक प्रशिक्षक बन गए। दुर्भाग्य से, आइसो जल्द बीमार पड़ गए और कानो ने यह महसूस करते हुए कितो-रियु के आईकुबो सुनेतोशी के छात्र बनकर एक दूसरी शैली को अपना लिया कि उन्हें अभी बहुत कुछ सीखना है। फुकुदा की तरह, आईकुबो ने मुक्त अभ्यास पर ज्यादा जोर दिया। दूसरी तरफ, कितो-रियु में तेनजिन शिन'यो-रियु की तुलना में काफी हद तक पटकने की तकनीकों पर ज़ोर दिया जाता था।
इस समय तक, कानो नई तकनीकों को तैयार करने में लगे थे, जैसे - "शोल्डर व्हील" और "फ्लोटिंग हिप" दांव. हालांकि, वह पहले से ही कितो-रियु और तेनजिन शिन'यो-रियु के सिद्धांतों का सिर्फ विस्तार करने की अपेक्षा उससे कहीं अधिक कुछ करने पर विचार कर रहे थे। नए विचारों से भरे कानो के दिमाग में जुजुत्सु के एक प्रमुख सुधार की योजना थी जिसकी तकनीकें काफी अच्छे वैज्ञानिक सिद्धांतों पर आधारित थी और जिसका मुख्य उद्देश्य मार्शल आर्ट की बहादुरी के विकास के अलावा युवाओं के शरीर, दिमाग और चरित्र का भी विकास करना था। मई 1882 में, 22 साल की उम्र में, विश्वविद्यालय में अपनी स्नातक की उपाधि के लगभग ख़त्म होने पर, कानो ने आईकुबो के स्कूल के नौ छात्रों को कामाकुरा के एइशो-जी नामक एक बौद्ध मंदिर में जुजुत्सु का प्रशिक्षण देना शुरू कर दिया और आईकुबो प्रशिक्षण में मदद करने के लिए सप्ताह में तीन दिन वहां आते थे। हालांकि उस मंदिर को "कोडोकन" या "तरीका सिखाने की जगह" के नाम से पुकारे जाने से पहले दो साल बीत चुके थे और कानो को उस वक़्त तक कितो-रियु के "मास्टर" या गुरु का खिताब नहीं दिया गया था, लेकिन इसे अब कोडोकन की संस्थापना माना जाता है।
जुडो को वास्तव में कानो जिउ-जित्सु या कानो जिउ-डो और बाद में कोडोकन जिउ-डो या केवल जिउ-डो या जुडो के नाम से जाना जाता था। शुरू के दिनों में इसे उस वक़्त तक सामान्य रूप से केवल जिउ-जित्सु के रूप में भी संदर्भित किया जाता था।
"जुडो" शब्द की जड़ उसी चित्रलिपि से निकली है जहां से "जुजुत्सु" शब्द की निकली है: "jū", जिसका मतलब इसके सन्दर्भ के आधार पर "नम्रता", "कोमलता", "लचीलापन" और "आसान" भी हो सकता है। हालांकि jū का अनुवाद करने के ऐसे प्रयास भ्रामक होते हैं। इनमें से प्रत्येक शब्द में jū का इस्तेमाल "soft method" के मार्शल आर्ट्स के सिद्धांत का एक स्पष्ट सन्दर्भ है। कोमल तरीके को प्रतिद्वंद्वी को हराने के लिए लगाए जाने वाले बल के अप्रत्यक्ष अनुप्रयोग द्वारा अभिलक्ष्यित किया जाता है। अधिक विशेष रूप से, यह व्यक्ति के प्रतिद्वंद्वी की ताकत को उसके खिलाफ इस्तेमाल करने और बदलती परिस्थितियों के अनुसार अच्छी तरह ढल जाने का सिद्धांत है। उदाहरण के लिए, हमलावर पर उसका प्रतिद्वंद्वी हमला करने के लिए एक तरफ हट सकता है और उसे आगे की तरफ पटकने के लिए अपनी ताकत का इस्तेमाल कर सकता है . कानो ने जुजुत्सु को चालों की एक असंगत थैली के रूप में देखा जिसे वह एक सिद्धांत के अनुसार एकजुट करना चाहते थे जिसका समाधान उन्हें "अधिकतम क्षमता" की धारणा में मिला। केवल बेहतर ताकत पर निर्भर करने वाले जुजुत्सु की तकनीकों को प्रतिद्वंद्वी के बल को पुनर्निर्देशित करने, प्रतिद्वंद्वी के संतुलन को बिगाड़ने, या बेहतर उत्तोलन का इस्तेमाल करने वाले के पक्ष में स्वीकार या अस्वीकार कर दिया जाता था।
जुडो और जुजुत्सु के दूसरे लक्षणों में अंतर है। जहां jujutsu का मतलब कोमलता की "कला", "विज्ञान", या "तकनीक" है, वहीं judo का मतलब कोमलता का "रास्ता" है। "dō" के इस्तेमाल, जिसका मतलब रास्ता, सड़क या पथ है, में दार्शनिक मकसद छिपा हुआ है। यह बुड़ो और बुजुत्सु के बीच के अंतर के समान है। इस शब्द के इस्तेमाल से प्राचीन मार्शल आर्ट के उस विचार को निकाल दिया गया है जिसका एकमात्र उद्देश्य जान से मारना था। कानो ने जुडो को शारीरिक, मानसिक, भावनात्मक और नैतिक रूप से खुद पर काबू करने और खुद का सुधार करने के एक साधन के रूप में देखा. उन्होंने दैनिक जीवन में अधिकतम क्षमता के भौतिक सिद्धांत का भी विस्तार किया और इसे "परस्पर समृद्धि" में विकसित कर दिया। इस सम्बन्ध में, जुडो को डोजो की बंदिशों के बाहर अच्छी तरह से जीवन का विस्तार करने के एक समग्र दृष्टिकोण के रूप में देखा जाता है।
जुडो के अभ्यासकर्ता को जुडोका या "जुडो अभ्यासकर्ता" के नाम से जाना जाता है, हालांकि पारंपरिक रूप से केवल चौथे डैन या उससे ऊंचा दर्जा पाने वालों को "जुडोका" कहा जाता था। जब किसी अंग्रेज़ी संज्ञा शब्द के साथ -ka प्रत्यय जोड़ दिया जाता है तो इसका मतलब एक ऐसे व्यक्ति से होता है जो उस विषय का विशेषज्ञ होता है या जिसके पास उस विषय का विशेष ज्ञान होता है। चौथे डैन से नीचे का दर्जा पाने वाले अन्य अभ्यासकर्ताओं को केंक्यु-सेई या "प्रशिक्षु" कहा जाता था। आधुनिक समय में जुडोका का मतलब किसी भी स्तर की विशेषज्ञता वाले जुडो अभ्यासकर्ता से है।
जुडो शिक्षक को सेंसेई कहा जाता है। sensei शब्द की उत्पत्ति sen या saki  और sei  से हुई है जिसका मतलब उस व्यक्ति से है जो आपसे पहले आया है। पश्चिमी डोजो में, डैन दर्जे के किसी भी प्रशिक्षक को सेंसेई कहना आम बात है। परंपरागत रूप से, वह ख़िताब चौथे डैन या उससे ऊंचे दर्जे के प्रशिक्षकों के लिए आरक्षित है।
पारंपरिक रूप से जुडो अभ्यासकर्ता सफ़ेद रंग की वर्दी पहनते हैं जिसे जुडोगी कहा जाता है जिसका सामान्य मतलब जुडो का अभ्यास करने के लिए पहना जाने वाला "जुडो पोशाक" है। कभी-कभी इस शब्द को छोटा करके केवल 'गी ' के रूप में इस्तेमाल किया जाता है। जुडोगी का निर्माण कानो ने 1907 में किया था और बाद में इसी तरह की वर्दियों को कई अन्य मार्शल आर्ट द्वारा अपना लिया गया। आधुनिक जुडोगी सफ़ेद या नीले रंग की सूती के कपड़े की कर्षण डोरी वाली पैंट और इससे मेल खाती हुई सफ़ेद या नीले रंग की सूती के कपड़े की रजाई की तरह सिली हुई जैकेट से बना होता है जिसे एक बेल्ट से कस दिया जाता है। दर्जे या पद को सूचित करने के लिए बेल्ट या कमरबंद को आम तौर पर रंग दिया जाता है। जैकेट को इस इरादे से बनाया जाता है कि वह कुश्ती के दबाव को झेल सके और इसीलिए इसे कराटे की वर्दी की तुलना में काफी मोटा बनाया जाता है। जुडोगी को इस तरह तैयार किया जाता है कि इस पर प्रतिद्वंद्वी को रोककर रखने में आसानी हो जबकि कराटेगी को बरसाती कोट बनाने वाली सामग्री से बनाया जाता है ताकि प्रतिद्वंद्वी इस सामग्री पर अपनी पकड़ न जमा सके.
आजकल के नीले जुडोगी के इस्तेमाल का सबसे पहला सुझाव 1986 के मास्ट्रिक्ट आईजेएफ डीसी मीटिंग में एंटन गीसिंक ने दिया था। प्रतियोगिता के लिए, दो में से एक प्रतियोगी एक नीले रंग का जुडोगी पहनता है ताकि न्यायकर्ताओं, निर्णयकर्ताओं और दर्शकों को दोनों में अंतर करने में आसानी हो. जापान में, दोनों जुडोका एक सफ़ेद रंग के जुडोगी का इस्तेमाल करते हैं और एक प्रतियोगी के बेल्ट पर पारंपरिक लाल सैश चिपका दिया जाता है . जापान के बाहर, नाबालिग प्रतियोगियों की प्रतियोगिताओं में सुविधा के लिए एक रंगीन सैश का इस्तेमाल भी किया जा सकता है, नीले रंग का जुडोगी केवल क्षेत्रीय या उच्च स्तरीय प्रतियोगिताओं के लिए जरूरी होता है। जापानी अभ्यासकर्ता और शुद्धतावादी नीले रंगे के जुडोगी के इस्तेमाल को तुच्छ समझते हैं।
जबकि जुडो में विभिन्न प्रकार के पैतरें, जैसे - लुढ़कना, गिरना, फेंकना, बैठ जाना, गला घोंटना, जोड़ों को उलझा देना और हमला करना, शामिल हैं लेकिन ख़ास तौर पर throwing और groundwork पर ज्यादा ध्यान दिया जाता है। फेंकने की तकनीक को दो तरह के तकनीकों के समूह में विभाजित किया गया है जिसमे से एक है - स्थायी तकनीक और दूसरा है - sacrifice techniques . इसके अलावा स्थायी तकनीक को hand techniques, hip techniques और foot and leg techniques में विभाजित किया गया है। बलिदान तकनीक को those in which the thrower falls directly backwards और those in which he falls onto his side में विभाजित किया गया है।
जमीनी लड़ाई की तकनीकों को attacks against the joints or joint locks, strangleholds or chokeholds और holding or pinning techniques में विभाजित किया गया है।
जुडो में एक तरह की मुक्केबाजी का अभ्यास किया जाता है जिसे randori के नाम से जाना जाता है जिसका मतलब "मुक्त अभ्यास" है। रंदोरी में, दो प्रतिद्वंद्वी जुडो की किसी भी पटकने या पकड़ने की तकनीक का इस्तेमाल करके एक दूसरे पर हमला कर सकते हैं। काता में मारने की तकनीकों, जैसे - लात मारना और घूंसा मारना और साथ ही साथ चाकू और तलवार चलाने की तकनीकों को कायम रखा गया है। इस तरह का अध्यापन आम तौर पर ऊंचे दर्जे के अभ्यासकर्ताओं के लिए आरक्षित होता है, लेकिन प्रतियोगिता में इसकी मनाही होती है और सुरक्षा की दृष्टि से आम तौर पर रंदोरी में इसे निषेध कर दिया जाता है। सुरक्षा की दृष्टि से ही, उम्र और दर्जे के आधार पर गला घोंटना, जोड़ों को उलझा देना और बलिदान के तकनीकों पर प्रतिबन्ध लगा दिया जाता है। उदाहरण के लिए, संयुक्त राज्य अमेरिका में गला घोंटने की तकनीक का इस्तेमाल करने के लिए व्यक्ति की उम्र 13 या उससे अधिक होनी चाहिए और भुजाओं को उलझाने की तकनीक का इस्तेमाल करने के लिए 16 या उससे अधिक उम्र का होना जरूरी है।
रंदोरी और खेल-प्रतियोगिता के अभ्यास में, जब एक प्रतिद्वंद्वी गला घोंटने या जोड़ों को उलझाने की तकनीक का इस्तेमाल करने में कामयाब हो जाता है तो दूसरा प्रतिद्वंद्वी हार मान लेता है या उसे "मात" मिलती है और इस तरह प्रतिद्वंद्वी को दो बार मात दे देने से इस बात का साफ़ संकेत मिलता है कि वह प्रतिद्वंद्वी हार चुका है। जब ऐसा होता है तो मैच ख़त्म हो जाता है और मात खाने वाला खिलाड़ी हार जाता है और उस पर किए गए गला घोंटने या जोड़ों को उलझाने की तकनीक से उसे आजाद कर दिया जाता है।
काता के रूप हमला और बचाव की पूर्व व्यवस्थित पद्धतियां हैं जिसका अभ्यास जुडो में जुडो की तकनीकों में महारत हासिल करने के उद्देश्य से किसी साथी के साथ किया जाता है। अधिक विशेष रूप से, उनके उद्देश्यों में शामिल हैं - जुडो के बुनियादी सिद्धांतों को समझाना, तकनीक के सही इस्तेमाल का प्रदर्शन करना, उन दार्शनिक सिद्धांतों की शिक्षा देना जिस पर जुडो आधारित है, उन तकनीकों के अभ्यास की इजाजत देना जिन्हें प्रतियोगिता में इस्तेमाल करने की इजाजत नहीं होती है और उन प्राचीन तकनीकों को सुरक्षित रखना जो ऐतिहासिक दृष्टि से महत्वपूर्ण है लेकिन जिनका अब समकालीन जुडो में इस्तेमाल नहीं किया जाता है।
तरह-तरह के काता का ज्ञान ऊंजा दर्जा पाने के लिए जरूरी है। आज के दौर में कोडोकन द्वारा मान्यता प्राप्त सात काता इस प्रकार हैं:
कुछ ऐसे भी काता हैं जिन्हें कोडोकन द्वारा आधिकारिक रूप से मान्यता नहीं दी गई है लेकिन उनका अभ्यास जारी है। इनका सबसे प्रमुख उदाहरण 'गो नो सेन नो काता' नामक एक काता है जिसमें प्रयासरत प्रहार पर जवाबी हमला करने पर ध्यान दिया जाता है।
जुडो में एक मुक्त शैलीवाले मुक्केबाजी के अभ्यास पर जोर दिया जाता है जिसे रंदोरी कहा जाता है जो इसके प्रशिक्षण के मुख्य रूपों में से एक है। मुकाबले के समय का कुछ भाग मुक्केबाजी के अभ्यास को स्थायी बनाने में लग जाता है जिसे ताची-वाजा कहते हैं और बाकी का भाग जमीन पर लगता है जिसे ने-वाजा कहते हैं। मुक्केबाजी का अभ्यास भी सुरक्षा के नियमों के अनुसार ही किया जाता है जो अपने आप केवल तकनीकों का अभ्यास करने से कहीं अधिक जीवंत होता है जिसे पहले जुजुत्सुका किया करते थे। पूरी ताकत के इस्तेमाल से शारीरिक दृष्टि से मांसपेशियों और हृदयवाहिनी तंत्र का विकास होता है और मानसिक दृष्टि से रणनीति और प्रतिक्रिया समय का विकास होता है और एक विरोधी प्रतिद्वंद्वी के खिलाफ तकनीकों का इस्तेमाल करने की सीख हासिल करने में अभ्यासकर्ता को मदद मिलती है। जुडोका के बीच एक आम कहावत है, "जुडो का सबसे अच्छा प्रशिक्षण जुडो है।"
मुक्केबाजी के अभ्यास के कई प्रकार हैं, जैसे - जु रेंशु ; और काकारी गेइको 
जुडो में, लड़ाई करने के दो मुख्य चरण होते हैं: खड़ा होकर या स्थायी चरण, ताची-वाजा ; और जमीनी चरण, ने-वाजा ; प्रत्येक चरण के लिए अपनी खुद की तकनीकों, रणनीतियों, रंदोरी, कंडिशनिंग या अनुकूलन, इत्यादि की जरूरत पड़ती है। खाई को पाटने के लिए "संक्रमणकालीन" तकनीकों का विशेष प्रशिक्षण भी दिया जाता है। जुडोका एक चरण में काफी कुशल हो सकता है और दूसरे चरण में थोड़ा कमजोर भी पड़ सकता है जो इस बात पर निर्भर करता है कि उनकी ज्यादातर दिलचस्पी किसमें हैं हालांकि ज्यादातर दोनों के दरम्यान संतुलित होते हैं। जुडो में मुकाबले के स्थायी और जमीनी दोनों चरणों के शामिल होने की वजह से जुडोका को अपने स्थायी या खड़े प्रतिद्वंद्वी को नीचे खींचने और उसके बाद उसे जमीन पर तकलीफ देकर समर्पण करने पर मजबूर करने की क्षमता मिलती है।
स्थायी या खड़े चरण में, जिसे प्रतियोगिता के नियमों के अनुसार प्रधानता मिलती है, प्रतिद्वंद्वी एक दूसरे को पटकने की कोशिश करते हैं या खड़े होकर जोड़ों को उलझाने और गला घोंटकर/गला दबाकर समर्पण करने पर मजबूर करने वाली तकनीक का इस्तेमाल करते हैं जबकि नियम के हिसाब से खड़े या स्थायी चरण में ऐसा बहुत कम होता है क्योंकि पटकने की तुलना में खड़े रहकर इन तकनीकों का इस्तेमाल करना ज्यादा मुश्किल होता है। हालांकि कुछ जुडोका अपने प्रतिद्वंद्वी को नीचे गिराने के साथ-साथ समर्पण करने पर मजबूर करने की दोनों तकनीकों का एकसाथ इस्तेमाल करने में काफी कुशल होते हैं जहां समर्पण करने पर मजबूर करने की तकनीक की शुरुआत खड़े होने की स्थिति में होती है और जमीन पर ख़त्म होती है। हालांकि जोड़ों को उलझाकर पटकने की तकनीक का इस्तेमाल करना निषिद्ध है।
नीचे गिराने की तकनीक का मुख्य उद्देश्य अपने पैरों पर खड़े, गतिशील अवस्था में खड़े या खतरनाक स्थिति में खड़े प्रतिद्वंद्वी को उसके पीठ के बल जमीन पर पटक देना है जहां वह उतना प्रभावी ढ़ंग से हरकत नहीं कर सकता है। इस प्रकार, नीचे गिराने या पटकने की मुख्य वजह प्रतिद्वंद्वी को काबू में करना और खुद को प्रभावशाली स्थिति में लाना है। इस तरह से अभ्यासकर्ता के पास एक निर्णायक परिणाम प्रस्तुत करने की अधिक क्षमता होती है। प्रतिद्वंद्वी को नीचे गिराने का एक और कारण जमीन पर उसे जबरदस्ती पटककर उसके शरीर को चोट पहुंचाना भी है। यदि प्रतिद्वंद्वी जबरदस्त ढ़ंग से और पूरी तरह से काबू करके अपने प्रतिद्वंद्वी को नीचे गिराता है तो वह इस आधार पर स्पष्ट रूप से वह मैच जीत सकता है कि उसने पर्याप्त श्रेष्ठता का प्रदर्शन किया है, कम प्रभावशाली ढ़ंग से नीचे गिराने पर कम अंक दिया जाता है। खड़े होकर अपने प्रतिद्वंद्वी को नीचे गिराने पर ही गिरानेवाले प्रतिद्वंद्वी को अंक दिया जाता है।
वैज्ञानिक विश्लेषण और तर्क पर कानो के गुरूच्चरण के सामंजस्य के साथ, मानक कोडोकन जुडो अध्यापन निर्धारित करता है कि नीचे गिराने की कोई भी तकनीक सैद्धांतिक रूप से चार चरणों वाली एक घटना है: संतुलन बिगाड़ना ; body positioning ; execution ; और अंत में the finish or coup de grâce . प्रत्येक चरण का अनुसरण पिछले चरण के बाद काफी तेजी से किया जाता है; आदर्शतः सभी चरणों का अनुसरण लगभग एकसाथ होता है। इसी तरह, चोट लगने की ज्यादा सम्भावना होने की वजह से मारने की तकनीक का इस्तेमाल करने की इजाजत नहीं दी जाती है लेकिन खिलाड़ी को प्रशिक्षण के दौरान "इस तकनीक को ध्यान में रखना" होता है, उदाहरण के लिए, ज्यादा देर तक झुककर लड़ाई न करना, क्योंकि इस स्थिति में बड़ी आसानी से घुटनों पर हमला करके या अन्य जगहों पर हमला करके घायल किया जा सकता है।
प्रतियोगिता में, नीचे गिराने की प्रक्रिया के बाद जमीन पर मुकाबला जारी रह सकता है या नहीं तो प्रतियोगी जमीन पर कानूनी तौर पर अपनी लड़ाई समाप्त कर सकते हैं; प्रतियोगी को ने-वाजा की शुरुआत करने के लिए बस यूं ही जमीन पर गिरने की इजाजत नहीं दी जाती है। जमीन पर, प्रतियोगियों का लक्ष्य अपने प्रतिद्वंद्वी का गला घोंटकर या गला दबाकर या उसकी भुजाओं को उलझाकर या तो उसे नीचे गिराए रखना या उसे समर्पण करने पर मजबूर कर देना है।
Hold downs, आत्म-रक्षा, पुलिस का काम और सैन्य हाथोंहाथ मुकाबला करने के लिए महत्वपूर्ण है क्योंकि जो व्यक्ति अपने प्रतिद्वंद्वी पर काबू कर लेता है वही व्यक्ति काफी आसानी से बचाव या हमला कर सकता है। जुडो में, यदि पकड़ कर नीचे गिराने की कोशिश को पच्चीस सेकण्ड तक बनाए रखा जाता है, तो इस तकनीक का इस्तेमाल करने वाला व्यक्ति मैच जीत जाता है। ओसाकोमी के तहत अपने प्रतिद्वंद्वी को मुख्य रूप से उसकी पीठ के बल पकड़ कर नीचे गिराने की कोशिश की जाती है और यदि वह सामने या बगल में मुड़ जाता है तो मैट कहा जाएगा. . उसके बाद दो जुडोका फिर से खड़े हो जाएंगे और उसके बाद अपना लड़ाई जारी रखेंगे या लड़ाई करते रहेंगे. 
1905 में स्थापित नियमों के अनुसार, प्रतिद्वंद्वी को केवल उसके कन्धों से दो सेकण्ड तक पकड़ कर रखना जरूरी था—कहा जाता है कि एक समुराई को अपनी चाकू या तलवार तक पहुंचने और अपने पकड़े हुए प्रतिद्वंद्वी को हारने के लिए इतना ही समय लगता था। नवीन अधिक लम्बी आवश्यकताएं मुकाबले की वास्तविकता से संबंधित हो सकती हैं कि सेनानी, पुलिस अधिकारी, या सैनिक को स्थिति पर नियंत्रण स्थापित करने के लिए पर्याप्त समय में अपने प्रतिद्वंद्वी को गतिहीन कर देना चाहिए।
जुडो में, कभी-कभी पकड़ कर रखने की तकनीक के परिणामस्वरूप प्रतिद्वंद्वी समर्पण कर सकता है यदि उस प्रतिद्वंद्वी में उस पकड़ के दबाव को सहने की क्षमता न हो या पकड़ को बनाए रखने के लिए समर्पण करने पर मजबूर करने की तकनीक का इस्तेमाल किया गया हो। इसके अलावा, यदि गला घोंटने या भुजाओं को उलझाने की तकनीक जुडोका पर भारी पड़ जाए या जुडोका को दर्द होने लगे या चोट लग जाए तो वह समर्पण कर सकता है।
अगर पकड़ कर गिराए जाने वाले व्यक्ति ने अपने पैरों को अपने प्रतिद्वंद्वी के शरीर के निचले भाग या धड़ के किसी हिस्से के इर्द-गिर्द लपेट लिया है तो वह भी अपने प्रतिद्वंद्वी को उतना ही गिराने की कोशिश कर रहा होता है जितनी कोशिश उसका प्रतिद्वंद्वी उसे गिराने के लिए कर रहा होता है क्योंकि उसका प्रतिद्वंद्वी तब तक खड़ा नहीं हो सकता है और आजाद नहीं हो सकता है जब तक नीचे उसके शरीर से लिपटा हुआ व्यक्ति उसे नहीं छोड़ता है। अपने प्रतिद्वंद्वी के इर्द-गिर्द अपने पैरों को लपेटे हुए उसे ऊपर से प्रभावी रूप से हमला करने में असमर्थ करने के लिए उस पर काबू करते समय नीचे वाला व्यक्ति अपने प्रतिद्वंद्वी पर विभिन्न आक्रमणकारी तकनीकों का इस्तेमाल कर सकता है जिसमें गला घोंटना, बाजुओं को उलझाना और "बॉडी सीज़र्स" अर्थात् 'शरीर पर दबाव डालकर सांस लेने में तकलीफ पैदा करना' शामिल है। इस हालत में, जिसे जापानी भाषा में "डो-ओसा " कहते हैं जिसका मतलब "ट्रंक होल्ड" अर्थात् 'धड़ पर दबाव बनाए रखना' है, ऊपर वाला व्यक्ति ओसाकोमी कहलाने वाली इस स्थिति की वजह से अपने प्रतिद्वंद्वी पर पर्याप्त नियंत्रण नहीं रख पाता है। ऊपर वाला व्यक्ति अपने प्रतिद्वंद्वी के पैरों से बचकर निकलने की कोशिश कर सकता है और बदले में उसे नीचे गिराने या समर्पण करने पर मजबूर कर सकता है या वह अपने प्रतिद्वंद्वी के गार्ड को तोड़ने और खड़ा होने की कोशिश कर सकता है। नीचे वाला व्यक्ति अपने गार्ड वाली तकनीक की मदद से अपने प्रतिद्वंद्वी को समर्पण करने पर मजबूर करने की कोशिश कर सकता है या अपने प्रतिद्वंद्वी के ऊपर चढ़ने के लिए उसे लुढ़काने की कोशिश कर सकता है।
ज्वाइंट लॉक अर्थात् 'जोड़ों को उलझाने की तकनीक' को आम तौर पर 'आर्म-लॉक' अर्थात् 'भुजाओं को उलझाने की तकनीक' के नाम से जाना जाता है। यह मुकाबले की प्रभावशाली तकनीक है क्योंकि इससे एक जुडोका अपने प्रतिद्वंद्वी को दर्द देकर उसे अपने काबू में करने में सक्षम हो जाता है या जरूरत पड़ने पर उलझाए हुए जोड़ों को भी तोड़ने में सक्षम हो जाता है। अपने प्रतिद्वंद्वी को समर्पण करने पर मजबूर करने के लिए प्रतियोगिता में लगभग पूरी ताकत लगाकर कोहनी के जोड़ों को उलझाने की तकनीक के इस्तेमाल को काफी सुरक्षित माना जाता है। अतीत में, जुडो में पैरों को उलझाने, कलाई को उलझाने, रीढ़ की हड्डी को उलझाने और विभिन्न तरह की अन्य तकनीकों का इस्तेमाल करने की इजाजत थी जिसे खिलाड़ियों की सुरक्षा को ध्यान में रखते हुए प्रतियोगिता में वर्जित कर दिया गया है। यह निर्णय लिया गया कि उन जोड़ों पर हमला करने से खिलाड़ियों को कई चोटों का सामना करना पड़ेगा और इसकी वजह से धीरे-धीरे उन जोड़ों की हालत बिगड़ती चली जाएगी. फिर भी, कुछ जुडोका अभी भी अनौपचारिक रूप से इन तकनीकों को सीखने और इनका इस्तेमाल करके एक दूसरे से लड़ने का मजा लेते हैं जो कि औपचारिक प्रतियोगिताओं में प्रतिबंधित हैं लेकिन इससे संबंधित साम्बो, ब्राजीलियाई जिउ-जित्सु और जुजुत्सु जैसी कलाओं में अभी भी इनमें से कई तकनीकों का सक्रियतापूर्वक इस्तेमाल किया जाता है।
Chokes and strangulations को आम तौर पर और सामान्य रूप से गला दबाकर दम घोंटने की तकनीक के नाम से जाना जाता है। इसकी सहायता से व्यक्ति अपने प्रतिद्वंद्वी को बेहोश और यहां तक कि मौत की नींद सुलाने के लिए गला घोंटने की तकनीक का इस्तेमाल कर सकता है। गला दबाने की तकनीक का इस्तेमाल करने पर गर्दन की ग्रीवा धमनी पर दबाव पड़ने से मस्तिष्क तक होने वाली खून की आपूर्ति बंद हो जाती है जबकि गला घोंटने की तकनीक का इस्तेमाल करने पर गर्दन के सामने का वायुमार्ग अवरूद्ध हो जाता है। आम तौर पर इन शब्दों को अक्सर एक दूसरे की जगह इस्तेमाल किया जाता है और ज्यादातर जुडोका द्वारा इसके इस्तेमाल में औपचारिक रूप से अंतर नहीं किया जाता है। प्रतियोगिता में, उस समय जुडोका की जीत हो जाती है जब उसका प्रतिद्वंद्वी समर्पण कर देता है या बेहोश हो जाता है, क्योंकि गला दबाने की तकनीक का सही तरह से इस्तेमाल होने पर प्रतिद्वंद्वी बस कुछ सेकण्ड में ही बेहोश हो सकता है लेकिन इसके बाद तुरंत मुक्त कर देने पर आम तौर पर कोई नुकसान नहीं होता है।
एक पूर्णतया विशेष मार्शल आर्ट के साथ-साथ जुडो का विकास एक खेल के रूप में भी हुआ है।
ओलम्पिक में पहली बार जुडो को लॉस एंजिल्स में आयोजित 1932 गेम्स में देखा गया था जहां कानो और लगभग 200 जुडो छात्रों ने प्रदर्शन किया था। टोकियो में आयोजित 1964 गेम्स में जुडो पुरुषों का एक ओलम्पिक खेल बन गया। रेना कानोकोगी, एक अमेरिकी और कई अन्य की जिद्द की वजह से 1988 में जुडो महिलाओं का भी एक ओलम्पिक खेल बन गया। अक्सर यह कहा जाता है कि 1964 में पुरुषों का जुडो कार्यक्रम एक प्रदर्शन कार्यक्रम था, लेकिन इंटरनैशनल जुडो फेडरेशन अर्थात् अंतर्राष्ट्रीय जुडो संघ ) और इंटरनैशनल ओलम्पिक कमिटी अर्थात् अंतर्राष्ट्रीय ओलम्पिक समिति के अनुसार, जुडो वास्तव में 1964 गेम्स का एक आधिकारिक खेल था। हॉलैंडवासी एंटन गीसिंक ने जापान के अकियो कामिनागा को हराकर जुडो के ओपन डिवीज़न में पहला ओलम्पिक स्वर्ण पदक प्राप्त किया। उसके बाद जुडो की "केवल जापानी" होने की छवि को खो गई और यह दुनिया में सबसे व्यापक तौर पर अभ्यास किए जाने वाले खेलों में से एक बनता चला गया। महिलाओं का कार्यक्रम 1988 का एक प्रदर्शन कार्यक्रम था और चार साल बाद यह एक आधिकारिक पदक कार्यक्रम बन गया। पुरुष और महिलाएं अलग-अलग प्रतिस्पर्धा करती हैं, हालांकि वे अक्सर एक साथ प्रशिक्षण प्राप्त करती हैं। 1988 के बाद से पैराओलम्पिक जुडो एक पैराओलम्पिक खेल बना हुआ है; यह स्पेशल ओलम्पिक का खेल भी है।
संयुक्त राज्य अमेरिका में कॉलेजिएट प्रतियोगिता, ख़ास तौर पर यूसी बर्कले और सैन जोस स्टेट यूनिवर्सिटी के दरम्यान, ने ओलम्पिक गेम्स और वर्ल्ड चैम्पियनशिप्स में देखे गए खेल में जुडो को परिष्कृत करने में अपना योगदान दिया। 1940 के दशक में हेनरी स्टोन और योश उचीडा, कैल और एसजेएसयू के प्रमुख कोच, ने स्कूलों के बीच अक्सर होने वाली प्रतियोगिताओं में इस्तेमाल करने के लिए एक वेट क्लास सिस्टम अर्थात् वजन वर्ग प्रणाली विकसित की। 1953 में, स्टोन और उचीडा ने एक आधिकारिक घटक के रूप में अपने वेट क्लास सिस्टम के साथ, जुडो को एक खेल के रूप में स्वीकार करने के लिए एमेच्योर एथलेटिक यूनियन से एक सफल विनती की। 1961 में, उचीडा ने पेरिस में आईजेएफ की बैठकों में संयुक्त राज्य अमेरिका का प्रतिनिधित्व किया जहां आईजेएफ ने सभी भावी चैम्पियनशिप के लिए वेट क्लास सिस्टम को अपना लिया। आईजेएफ का निर्माण ज्यादातर शुरूआती यूरोपियन जुडो यूनियन के आधार पर किया गया था जहां कई सालों तक वेट क्लास सिस्टम का भी इस्तेमाल किया था।
वर्तमान में सात वेट डिवीज़न हैं जिसमें शासी निकायों द्वारा बदलाव किया जा सकता है और प्रतियोगियों की उम्र के आधार पर इनमें संशोधन भी किया जा सकता है:
जुडो के परंपरागत नियमों का मकसद प्रतिभागियों को चोट लगने से बचाना और उचित शिष्टाचार को सुनिश्चित करना है। देखने वालों के लिए इस खेल को और दिलचस्प बनाने के लिए इन नियमों में कुछ और नियम शामिल किए गए।
मैच के दौरान निष्क्रिय रहने या अवैध तकनीकों का इस्तेमाल करने के लिए दंड दिया जा सकता है। यदि कोई प्रतिभागी मैट के निर्धारित क्षेत्र के बाहर चला जाता है तो लड़ाई बंद कर दी जानी चाहिए। यदि ग्राउंडवर्क अर्थात् लड़ाई के दौरान निर्णायकों और न्यायकर्ताओं को कुछ विचार-विमर्श करने की जरूरत पड़ती है तो निर्णायक सोनो-मामा कहेगा और दोनों को अपनी उसी स्थिति में रूक जाना होगा। जब उनका काम हो जाता है तो निर्णायक योशी कहता है और मैच चालू हो जाता है।
सभी अंक या दंड, निर्णायक द्वारा दिए जाते हैं। निर्णायक द्वारा दिए गए अंक या दंड को बदलने के लिए न्यायकर्ता एक फैसला ले सकते हैं।
अंधे लोगों के जुडो की सुविधा के लिए आईजेएफ नियमों में मामूली अंतर होता है।
जुडो के एक मैच का उद्देश्य प्रतिद्वंद्वी को उसके कन्धों के बल जमीन पर पटकना; मुख्य रूप से उसकी पीठ के बल जमीन पर गिराना; या उसका गला घोंटकर, दम घोंटकर या उसकी भुजाओं को उलझाकर उसे समर्पण करने पर मजबूर करना है। इनमें से किसी एक लिए अंक के रूप में इप्पोन प्राप्त होता है जिसके बाद तुरंत मैच जीत लिया जाता है।
जुडो में अंक प्राप्त करने के तीन ग्रेड या दर्जे हैं: इप्पोन, वाजा-अरी और युको . इप्पोन का शाब्दिक अर्थ "एक अंक" होता है जिससे मैच जीता जाता है। तेजी से और ताकत लगाकर एक नियंत्रित तरीके से प्रतिद्वंद्वी को ज्यादातर उसकी पीठ के बल जमीन पर पटकने; पर्याप्त अवधि तक मैट पर अपने प्रतिद्वंद्वी को गिराए रखने; या प्रतिद्वंद्वी को समर्पण करने पर मजबूर कर देने के लिए एक इप्पोन दिया जाता है। इप्पोन पाने लायक पर्याप्त शक्ति या नियंत्रण के प्रदर्शन के अभाव के साथ प्रतिद्वंद्वी को जमीन पर पटकने; या बीस सेकण्ड तक उसे जमीन पर गिराए रखने के लिए एक वाजा-अरी दिया जाता है। एक वाजा-अरी का मतलब आधा अंक होता है और यदि तो वाजा-अरी प्राप्त हो जाता है तो उनसे एक पूरा अंक बन जाता है जो जीत हासिल करने के लिए जरूरी है।
युको, अंक प्राप्त करने का निचला दर्जा है और इसकी गिनती केवल एक 'टाई ब्रेकर' के रूप में की जाती है; इसे अन्य युको अंकों के साथ नहीं जोड़ा जाता है। स्कोरिंग, लेक्सिकोग्राफिक होती है; एक वाजा-अरी, किसी भी संख्या वाले युको को मात दे देता है, लेकिन एक वाजा-अरी और एक युको, युको रहित वाजा-अरी को मात देता है।

अपने प्रतिद्वंद्वी पंद्रह सेकण्ड तक जमीन पर गिराए रखने पर युको अंक प्राप्त होता है। यदि नीचे गिराए रखने की तकनीक का इस्तेमाल करने वाले व्यक्ति को पहले ही एक वाजा-अरी मिल चुका है, तो दो वाजा-अरी के जरिए इप्पोन अंक प्राप्त करने के लिए उसे अपने प्रतिद्वंद्वी को केवल बीस सेकण्ड तक जमीन पर गिराए रखने की जरूरत है। एक इप्पोन या एक वाजा-अरी अंक की आवश्यकताओं के अभाव के साथ प्रतिद्वंद्वी को जमीन पर पटकने के लिए एक युको अंक प्राप्त हो सकता है। तथाकथित "स्किलफुल टेकडाउंस" अर्थात् "कुशलतापूर्वक जमीन पर गिराने" की भी इजाजत दी जाती है लेकिन इसके लिए कोई अंक प्राप्त नहीं होता है।
यदि मैच के अंत में कुल प्राप्तांक एकसमान होते हैं, तो इस समस्या को गोल्डन स्कोर' अर्थात् 'स्वर्ण अंक नियम द्वारा सुलझाया जाता है। गोल्डन स्कोर एक आकस्मिक मौत वाली स्थिति है जहां मैच के समय के लिए घड़ी को फिर से सेट किया जाता है और इस बीच सबसे पहले कोई भी अंक पाने वाला प्रतियोगी जीत जाता है। अगर इस अवधि के दौरान कोई अंक हासिल नहीं किया जाता है, तो हन्तेई अर्थात् 'निर्णायक और दो मुख्य न्यायकर्ताओं के बहुमत विचार' के माध्यम से विजेता का निर्धारण किया जाता है।
जुडो के स्कोरबोर्ड पर प्रत्येक खिलाड़ी द्वारा प्राप्त किए गए वाजा-अरी और युको की संख्या को दिखाया जाता है। इप्पोन देने पर मैच तुरंत ख़त्म हो जाने की वजह से स्कोरबोर्ड पर अक्सर इप्पोन को नहीं दिखाया जाता है। कुछ कम्प्यूटरीकृत स्कोरबोर्डों पर एक इप्पोन अंक प्राप्त होने का एक सक्षिप्त संकेत मिल सकता है।
आम तौर पर स्कोरबोर्ड पर प्रत्येक खिलाड़ी को दिए गए डंडों की संख्या और कभी-कभी प्रत्येक को दी गई चिकित्सा व्यवस्था की संख्या को भी दिखाया जाता है। 
इलेक्ट्रॉनिक स्कोरबोर्ड में आम तौर पर प्रतियोगिता समय और ओसेकोमी समय दोनों को मापने के लिए टाइमर भी लगा होता है।
विभिन्न सुरक्षा संबंधों कारणों से जुडो के नियम हमेशा बदलते रहते हैं। जुडोका की उम्र, दर्जे या अनुभव के आधार पर उनमें परिवर्तन हो सकता है। देश, क्लब या प्रतियोगिता के स्तर के आधार पर भी उनमें बदलाव हो सकता है .
पहले दंड के रूप में चेतावनी दी जाती है जिसे स्कोरबोर्ड पर लिख दिया जाता है। दूसरे दंड के रूप में प्रतिद्वंद्वी को "युको" अंक दिया जाता है।तीसरे दंड के रूप में "वाजा-अरी" अंक दिया जाता है। चौथे दंड को "हंसोकु माके" कहा जाता है और प्रतिद्वंद्वी को एक "इप्पोन" अंक दे दिया जाता है। "हंसोकु माके" के साथ मैच स्थायी रूप से समाप्त हो जाता है। गंभीर नियमोल्लंघनों के लिए प्रतियोगी को एक प्रत्यक्ष "हंसोकु माके" मिल सकता है। इस मामले में, "हंसोकु माके" पाने वाला खिलाड़ी टूर्नामेंट से बाहर हो जाता है।
जुडो, दुनिया भर के कई सैन्य आक्रमणकारी और रक्षात्मक रणनीतियों के प्रशिक्षण का आधार बन गया है।
इसके अलावा, पारंपरिक जुजित्सु में जुडो की पृष्ठभूमि के साथ इसके पुलिस और सैन्य उपयोगों के जुड़ जाने के परिणामस्वरूप विशेष रूप से आत्मरक्षा की तकनीकी सिद्धांतों के प्रशिक्षण के लिए तैयार होने वाले काता का आगमन हुआ है: किमे नो काता और कोडोकन गोशिन जुत्सु . रेन्कोहो वाजा में ख़ास तौर पर पुलिस के लिए तैयार की गई तकनीकें शामिल हैं। जोशी जुडो गोशिन्हो में महिलाओं की आत्मरक्षा की तैक्नीकें शामिल हैं। अन्य काता समूहों में अधिक कठिन तरीकों वाली आत्मरक्षा की तकनीकें शामिल हैं।
जुडो के सिद्धांतों और प्रशिक्षण के तरीकों के विभिन्न पहलुओं से आत्मरक्षा में मददगार साबित होने वाले गुणों और कौशलों को बढ़ावा मिलता है:
हालांकि, आत्मरक्षा प्रशिक्षण के लिए जुडो के उपयोग के बारे में कुछ आलोचनाएं हैं:
अपने ने-वाजा/गुत्थम-गुत्थी और ताची-वाजा/खड़े होकर गुत्थम-गुत्थी के ज्ञान का इस्तेमाल करने जुडो अभ्यासकर्ताओं ने मिश्रित मार्शल आर्ट्स मैचों में भी प्रतिस्पर्धा की है। पूर्व रूसी राष्ट्रीय जुडो चैंपियन फेडोर एमेलियानेंको को अक्सर दुनिया के मिश्रित मार्शल आर्ट्स का नंबर एक हेविवेट का दर्जा दिया जाता है। कारो परिसियान एक जुडो अभ्यासकर्ता है जिसने यूएफसी में सफलतापूर्वक लड़ाई की। रामियू थिएरी सोकूदजू, काजुहिरो नाकामुरा और ओलम्पिक स्वर्ण पदक प्राप्तकर्ता हिदेहिको योशिदा अब प्रचलित हो चुके प्राइड एफसी के लड़ाके थे। अन्य ओलम्पिक स्वर्ण पदक प्राप्तकर्ता और विश्व चैम्पियन जुडोका, जैसे - पावेल नस्तुला और यून डोंग-सिक, ने एमएमए में भी लड़ाई की थी। यूरोपीय जुडो कांस्य पदक प्राप्तकर्ता फ़रीद खेदर एक अन्य एमएमए लड़ाका है जिसने एक सफल रिकॉर्ड कायम किया है और साथ ही साथ योशिहिरो अकियामा और पूर्व ओलम्पिक जुडो प्रतियोगी हेक्टर लोम्बार्ड भी जाने माने लड़ाके हैं। पूर्व डब्ल्यूईसी मिडिलवेट चैम्पियन पाओलो फिल्हो ने जुडो और जिउ-जित्सु को अपनी सफलता का श्रेय दिया है।साने किकुता और हायातो साकुराई जैसे लड़ाके भी जुडो पृष्ठभूमियों से सम्बन्ध रखते हैं और डॉन फ्राई नामक एक पूर्व यूएफसी चैम्पियन एक अभ्यासरत जुडोका थे जिन्हें यह कहते हुए सुना गया था कि जुडो उनकी आधिकारिक लड़ाई की शैलियों में से एक है। शिनिया आओकी, जो आज दुनिया के शीर्ष तीन हल्के वजन वाले मिश्रित मार्शल आर्ट्स अभ्यासकर्ताओं में से एक है, की भी पृष्ठभूमि जुडो में ही है।
2008 ओलम्पिक स्वर्ण पदक प्राप्तकर्ता सातोशी इशी एमएमए में पूर्णकालिक प्रतिस्पर्धा के लिए जुडो से सेवानिवृत हो गए हैं। उन्होंने जापानी प्रमोशन सेंगोकु के साथ अनुबंध पर हस्ताक्षर किया है।
जुडो में ब्लैक बेल्ट धारण करने वाले अन्य उल्लेखनीय एमएमए लड़ाकों में शामिल हैं:
कानो जिगोरो का कोडोकन जुडो, जुडो की सबसे लोकप्रिय और प्रसिद्ध शैली है, लेकिन यही एक अकेली शैली नहीं है। जुडो और जुजुत्सु दोनों शब्द आरंभिक वर्षों में काफी अंतर्परिवर्तनीय थे, इसलिए या तो इसी वजह से या बस मुख्यधारा के जुडो से उन्हें अलग बताने के लिए जुडो की इनमें से कुछ रूप अभी भी जुजुत्सु या जिउ-जित्सु के नाम से जाने जाते हैं। कानो के जुडो की मूल शैली से कई संबंधित रूपों का विकास हुआ है जिनमें से कुछ रूपों को अब काफी हद तक अलग कला माना जाता है:
अनुसंधान से पता चलता है कि जुडो विशेष रूप से युवकों के लिए एक सुरक्षित खेल है, हालांकि वयस्क प्रतियोगात्मक जुडो में उदाहरणस्वरुप गैर-टकराव या गैर-संपर्क वाले गेंद के खेलों की तुलना में, लेकिन अन्य प्रतियोगात्मक संपर्क खेलों की तरह, ज्यादा चोटें लगती हैं।
हालांकि गला घोंटने की तकनीक संभवतः एक घातक तकनीक है लेकिन सही तरीके से इस्तेमाल किए गए गला घोंटने की तकनीक के फलस्वरूप प्रतिद्वंद्वी के समर्पण कर देने या बेहोश हो जाने के तुरंत बाद प्रतिद्वंद्वी को इस गिरफ्त से आजाद कर देने पर कोई नुकसान नहीं होता है। जुडो में इस्तेमाल होने वाली गला घोंटने की तकनीक को आम तौर पर अधिक अनुभवी जुडोका को छात्रों की सुरक्षा को सुनिश्चित करने में मदद करने के लिए सिखाया जाता है। गला घोंटे रखने की तकनीक का इस्तेमाल करने की सुरक्षा को प्रदर्शित करने वाले पर्याप्त आंकड़े उपलब्ध हैं, और इसके प्रशिक्षण के समय आपातकालीन देखभाल और फिर से होश में लाने की तकनीक का भी प्रशिक्षण दिया जाता है।
नियंत्रित और सही तरीके से प्रतिद्वंद्वी को जमीन पर पटकने के दौरान उसे चोट लगने से बचाने की बात पर भी ध्यान देना चाहिए। हालांकि कई परिस्थितियों में चोट लग सकती है, जैसे - यदि जमीन पर पटकने वाला प्रतिद्वंद्वी लापरवाही से या जानबूझकर जोर से पटकने के बाद पटके जाने वाले प्रतिद्वंद्वी पर कूद पड़ता है, या यदि तोरी उके के जोड़ों की अनदेखी करते हुए उसे लापरवाही से जमीन पर पटकता है . पटकते समय चोट लगने से बचाने का सबसे अच्छा तरीके के रूप में, प्रतियोगिता में छात्रों के प्रवेश करने से पहले सेंसेई द्वारा उन्हें सही तरह से पटकने की तकनीक का इस्तेमाल करने के लिए अच्छी तरह से अभ्यास कराना चाहिए जिसके लिए उन्हें "लायक बनाने" का अभ्यास, पूर्वव्यवस्थित तरीकों और अत्यधिक परन्तु नियंत्रित एवं पर्यवेक्षित मुक्त-अभ्यास/मुक्केबाजी का अभ्यास कराना चाहिए।
इंटरनैशनल जुडो फेडरेशन, एक अंतर्राष्ट्रीय जुडो संगठन है।
हालांकि जुडो में इसका कोई आधिकारिक आधार नहीं है, लेकिन फिर भी इंटरनैशनल फेडरेशन ऑफ़ एसोसिएटेड रेसलिंग स्टाइल्स ), जुडो को अंतर्राष्ट्रीय स्तर पर अभ्यास किए जाने वाले शौकिया प्रतियोगात्मक कुश्ती के चार मुख्य रूपों में से एक के रूप में परिभाषित करता है .
एक सक्रिय प्रतियोगी उच्च रैंक पाने का अनुसरण न करने का विकल्प चुन सकता है और प्रतियोगिता की तैयारी अपना ध्यान केन्द्रित करने का विकल्प ले सकता है; उदाहरण के लिए, 2004 पैराओलम्पिक्स में 70 किलो से कम वजन वाली श्रेणी में लोरेना पियर्स नामक एक इक्क्यु महिला प्रतियोगी ने एक रजत पदक प्राप्त किया था। ज्ञान और क्षमता के अलावा, रैंक पाने के लिए आम तौर पर एक न्यूनतम आयु सीमा की जरूरत पड़ती है। इसलिए, राष्ट्रीय स्तर की प्रतियोगिता में किशोर/किशोरी प्रतियोगियों को देखना कोई बड़ी बात नहीं है जो पिछले 10 सालों से जुडो का अभ्यास कर रहे हैं लेकिन एक डैन रैंक की योग्यता पाने के लिए काफी कम उम्र होने की वजह से उन्हें केवल ब्लू बेल्ट अर्थात् नीले रंग का बेल्ट या ब्राउन बेल्ट अर्थात् भूरा रंग का बेल्ट मिला हुआ है। जब एक बार एक व्यक्ति को एक डैन रैंक का एक स्तर प्राप्त हो जाता है तो अलग-अलग कारणों से उसे आगे भी पदोन्नत किया जा सकता है जिसमें कुशलता का स्तर, प्रतियोगिता का प्रदर्शन और/या जुडो में योगदान, जैसे - प्रशिक्षण और स्वयं सेवा समय, शामिल हैं। इसलिए, जरूरी नहीं है कि एक अधिक ऊंचे डैन रैंक का मतलब यह हो कि इसे धारण करने वाला एक बढ़िया लड़ाका है .
जुडोका को जुडो के ज्ञान और कौशल के अनुसार रैंक दिया जाता है और उनके रैंक का पता उनके बेल्ट के रंग से चलता है। रैंक के दो प्रभाग हैं: ब्लैक बेल्ट से नीचे के स्तर के "ग्रेड" और ब्लैक बेल्ट के स्तर की "डिग्री" . मार्शल आर्ट्स में इस रैंकिंग सिस्टम की शुरुआत कानो ने की थी और तब से आधुनिक मार्शल आर्ट्स द्वारा उन्हें काफी हद तक अपनाया जाता रहा है। जब शुरू-शुरू में इस रैंकिंग सिस्टम को बनाया गया था, उस समय छात्रों के छः ग्रेड होते थे जिन्हें बड़े से छोटे के संख्यात्मक क्रम में श्रेणीत किया जाता था और साथ में प्रथम क्यु ग्रेड पाने के बाद पहली डिग्री के ब्लैक बेल्ट का दर्जा दिया जाता था। आम तौर पर 10 डैन रैंक हैं जिन्हें छोटे से बड़े के संख्यात्मक क्रम में श्रेणीत किया जाता है लेकिन सिद्धांत के अनुसार डैन रैंकों की संख्या की कोई सीमा नहीं है।
दसवीं डिग्री के ब्लैक बेल्ट और उससे ऊपर के दर्जे के लिए कोई औपचारिक आवश्यकता नहीं है। कोडोकन के अध्यक्ष, वर्तमान में कानो जिगोरो का पोता युकिमित्सु कानो, पदोन्नति के लिए व्यक्तियों का निर्धारण करते हैं। कोडोकन द्वारा इस रैंक के लिए केवल पंद्रह व्यक्तियों को पदोन्नत किया गया है। 6 जनवरी 2006 को 10वें डैन के लिए एक साथ तीन व्यक्तियों को पदोन्नत किया गया: तोशिरो दाइगो, इचिरो अबे और योशिमी ओसावा. अब तक एक ही समय प्रदान की गई सबसे ज्यादा पदोन्नति है और 22 सालों में ऐसा पहली बार हुआ है। अब तक किसी को भी 10वें डैन से ऊंचे रैंक पर पदोन्नत नहीं किया गया है, लेकिन:
हालांकि राष्ट्रीय संगठनों के बीच डैन के रैंकों में एकरूपता होनी चाहिए लेकिन क्यु ग्रेड को लेकर काफी भिन्नता है क्योंकि कुछ देशों में अन्य देशों की तुलना में अधिक संख्या में क्यु ग्रेड दिए जाते हैं। हालांकि शुरू में क्यु ग्रेड के बेल्ट के रंग समान रूप से सफ़ेद होते थे, लेकिन आजकल तरह-तरह के रंगों का इस्तेमाल किया जाता है।
जापान में, बेल्ट के रंगों का इस्तेमाल छात्र की उम्र से जुड़ा होता है। उन्नत क्यु ग्रेडों के लिए कुछ क्लबों के पास केवल काले और सफ़ेद रंग के बेल्ट हो सकते हैं जबकि अन्य क्लब इन उन्नत क्यु ग्रेडों के लिए भूरे रंग के बेल्ट का इस्तेमाल कर सकते हैं और प्राथमिक विद्यालय स्तर पर मध्यवर्ती स्तरों के लिए हरे रंग का बेल्ट दिखाई देना आम बात है।
ऑस्ट्रेलिया में क्यु ग्रेडों के लिए बेल्ट के रंग सफ़ेद, पीला, नारंगी, हरा, नीला और भूरा होता है।
डैन रैंकों में से पहले पांच रैंकों के लिए काले रंग का इस्तेमाल होता है जबकि 6वें, 7वें और 8वें डैन के पैनल बारी-बारी से लाल और सफ़ेद रंग की होती हैं और 9वें और 10वें डैन के बेल्ट का रंग गाढ़ा लाल होता है। हालांकि, गोडैन से ऊपर का ग्रेड धारण करने वाले नियमित प्रशिक्षण के समय अक्सर एक सहज ब्लैक बेल्ट पहन सकते हैं।
कुछ देशों में जूनियर आयु समूहों को सूचित करने के लिए बेल्टों के ऊपर रंगीन सिरे का भी इस्तेमाल होता है। ऐतिहासिक दृष्टि से, महिलाओं के बेल्ट के केंद्र के किनारे सफ़ेद रंग की धारी होती थी।
परीक्षा की जरूरतें देश, आयु समूह और यक़ीनन प्रयासरत ग्रेडों के आधार पर बदलती रहती हैं। खुद परीक्षा में प्रतियोगिता और काता शामिल हो सकता है। क्यु रैंक आम तौर पर स्थानीय प्रशिक्षकों द्वारा प्रदान किया जाता है, लेकिन डैन रैंक आम तौर पर केवल एक राष्ट्रीय जुडो संघ के स्वतंत्र न्यायकर्ताओं की देखरेख में आयोजित के परीक्षा के बाद ही दिया जाता है। एक रैंक को मान्यता दिलाने के लिए इसका किसी राष्ट्रीय जुडो संगठन या कोडोकन के साथ पंजीकृत होना जरूरी है।
ब्राजील में बेल्ट का रंग आम तौर पर सफ़ेद, नीला, पीला, नारंगी, हरा, बैंगनी, भूरा और काला होता है . इसके अतिरिक्त, एकदम युवा जुडोका को नीले रंग के बेल्ट से ठीक पहले एक धूसर रंग का बेल्ट दिया जा सकता है। कभी-कभी, ग्रेडिंग के आधार पर प्रतियोगियों को दो श्रेणियों में संगठित किया जाता है; पहली श्रेणी में सफ़ेद से हरे रंग के बेल्ट धारण करने वाले प्रतियोगी और दूसरी श्रेणी में बैंगनी से काले रंग के बेल्ट धारण करने वाले प्रतियोगी होते हैं।
कनाडा में सीनियर या वरिष्ठ खिलाड़ियों के बेल्ट का रंग छोटे से बड़े के क्रम में सफ़ेद, पीला, नारंगी, नीला, भूरा और अंत में काला होता है। जूनियर या कनिष्ठ खिलाड़ियों के बेल्ट का रंग सफ़ेद-लाल, सफ़ेद, सफ़ेद-पीला, पीला, पीला-नारंगी, नारंगी, लाल-हरा, हरा-नीला, नीला, नीला-भूरा और भूरा होता है।
अमेरिका में केवल सीनियर खिलाड़ियों को ही डैन लेवल की इजाजत दी जाती है जिन्हें काले रंग के बेल्ट से सूचित किया जाता है। अन्य संगठन द्वारा प्रदान किए गए डैन ग्रेडों को यूएसजेएफ और यूएसजेए द्वारा मान्यता दी जाती है। उन्नत क्यु लेवल सीनियर और जूनियर दोनों खिलाड़ियों को मिल सकता है जो काले रंग को छोड़कर कई रंगों के बेल्ट पहनते हैं। डोजो की संगठनात्मक संबद्धता के आधार पर एक डोजो से दूसरे डोजो के बेल्ट के रंगों के क्रम में अंतर हो सकता है।

सीनियर खिलाड़ियों के लिए, यूनाइटेड स्टेट्स जुडो फेडरेशन और यूनाइटेड स्टेट्स जुडो एसोसिएशन दोनों ने छः क्यु को निर्दिष्ट किया है जिसे सारणी में सूचीबद्ध किया गया है। यूएसजेए के लिए "बिगिनर्स" अर्थात् "आरम्भकर्ताओं" को तब तक सफ़ेद बेल्ट पहनना पड़ता है जब तक वे पीले बेल्ट के लिए परीक्षण नहीं दे देते हैं। यूएसजेए, अभ्यासकर्ता के स्तर को निर्दिष्ट करने के लिए एक पट्टी पहनने की भी सिफारिश करता है। यह क्यु और डैन दोनों स्तरों के लिए सच है।
यूएसजेएफ जूनियर्स रैंकिंग प्रणाली 11वें क्यु तक के रैंकों को निर्दिष्ट करती है। यूएसजेए जूनियर्स रैंकिंग प्रणाली क्यु रैंक के बारह स्तरों को निर्दिष्ट करती है जिसकी शुरुआत "जूनियर 1ली डिग्री" से होती है और अंत "जूनियर 12वें डिग्री" के साथ होता है। जहां तक सीनियर अभ्यासकर्ताओं का सवाल है, यूएसजेए की सिफारिश है कि जूनियर खिलाड़ी अपने रैंक को निर्दिष्ट करने के लिए एक पट्टी धारण करें। जब एक यूएसजेए जूनियर 17 साल का हो जाता है तो उन्हें निम्न प्रकार से सीनियर रैंक में तब्दील किया जाता है:
साँचा:Martial arts
