बिड़ोदी छोटी या बिड़ोदी छोट्टी, भारतीय राज्य राजस्थान के सीकर जिले की लक्ष्मणगढ़ तहसील का एक गाँव है। जिसे स्वामी की बिड़ोदी के नाम से जाना जाता है, गाँव 250 वर्ष पुराना है और लक्ष्मणगढ़ से 18 किलोमीटर पूर्व में और नवलगढ से 3 किलोमीटर पश्चिम में स्थित है। बिड़ोदी छोटी की सीमाओं से कोलिडा, खींवासर, बीदासर, बीदसर, बिड़ोदी बड़ी, झाड़ेवा, जोगिया का बास और ब्राह्मणों की ढाणी और मालियों की ढाणी गाँव लगते हैं। 500 एकड़ भूमी वाले इस गाँव की कुल आबादी लगभग 1430 में जाट जाति का बाहुल्य है जबकि गाँव की प्रमुख गोत्र भास्कर है। अन्य जतियों में खाती, ब्राह्मण और हरिजन हैं।
गाँव का पूर्वी भाग रेत के टीलों से बना अनुपजाऊ भूभाग है जबकि दक्षिणी व पश्चिमी भाग अपेक्षाकृत उपजाऊ है। गाँव में सामान्यतया मानसून आधारित कृषि होती है लेकिन आजकल कुछ आर्टेसियन कुएं भी सिंचाई के काम लिए जाते हैं।
स्वतंत्रता से पहले गाँव में भाखर जाट बसे चुके थे। सीकर दरबार ने यह गाँव बाबा चेतन दास को दिया था अतः गाँव को स्वामी की बिड़ोदी के नाम से भी जाना जाता है। गाँव में भाखर जाटों का प्रभुत्व है इसके पश्चात पिलाणिया परिवार को यहाँ लाया गया।

बिड़ोदी छोटी, चक बिड़ोदी,, जोगियों का बास, झाड़ेवा, बुडा का बास और रामसिंह पुरा बिड़ोदी बड़ी पंचायत में आते हैं। वर्तमान में गाँव की सरपंच राजेन्द्र प्रसाद हैं, पंचायत में 12 वार्ड सदस्य हैं जिन्हे जनता के मतदान द्वारा चुना जाता है।
बिड़ोदी लक्ष्मणगढ़ व नवलगढ से डामर सड़क से जुड़ा हुआ है। नवलगढ रेल्वे-स्टेशन नजदीकी रेल्वे स्टेशन है ।) जो गाँव से 3 किलोमीटर दूरी पर है जो कि जयपुर, दिल्ली सहित अन्य शहरों से अच्छे से जुड़ा हुआ है।
सभी ग्रामीण हिन्दु धर्म के अनुयायी हैं। इस ग्राम में जाट, हरिजन, ब्राह्मण, खाती व माली जाति के लोग रहते हैं। जाट जाति में भाखर, महण, पिलानियाँ व मील गोत्र हैं। हरिजन दो गोत्रों में विभाजित हैं - कांवलिया व देनवाल। ब्राह्मणों का एक मात्र घर है जिसकी चोटिया गोत्र है।

