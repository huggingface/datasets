फ़ॉकलैंड द्वीप-समूह दक्षिण अटलांटिक महासागर में अर्जेन्टीना की तट से लगा एक द्वीपसमूह हैं। इसके पूर्व में शैग रॉक्स और दक्षिण में ब्रिटिश अंटार्कटिक क्षेत्र है। इस द्वीपसमूह में दो मुख्य द्वीप हैं, पूर्व फ़ॉकलैंड और पश्चिम फ़ॉकलैंड, इनके साथ ही 776 छोटे द्वीप हैं। पूर्व फ़ॉकलैंड में स्थित स्टेनली देश की राजधानी है। यह द्वीपसमूह यूनाइटेड किंगडम का स्वशासी प्रवासी क्षेत्र है। 1833 में ब्रिटिश शासन की पुनर्स्थापना के बाद अर्जेन्टीना ने इस पर अपनी प्रभुता का दावा किया है।
अर्जेन्टीना द्वारा जताए गए अधिकार को द्वीपवासियों द्वारा खारिज किए जाने के बाद अर्जेन्टीना ने 1982 में फ़ॉकलैंड द्वीप पर आक्रमण किया। तदोपरांत अर्जेटीना और यूनाइटेड किंगडम के बीच चले दो महीने के लंबे अघोषित युद्ध में हार के बाद अर्जेण्टीनी बलों ने वापसी कर ली। युद्ध के बाद से इस स्वसाशी क्षेत्र ने मत्स्य पालन और पर्यटन के क्षेत्र में मजबूत आर्थिक वृद्धि की है।
इस द्वीपसमूह को अंग्रेजी में "फ़ॉकलैंड द्वीप" कहा जाता है, यह नाम वर्ष 1690 में अपने अभियान के दौरान जॉन स्ट्रांग ने अपने संरक्षक एंथोनी केरी, 5 वां विस्काउंट फ़ॉकलैंड पर रखा था। 
फ़ॉकलैंड द्वीप के खोज के बाद से एक जटिल इतिहास का तानाबाना बना हुआ है। फ्रांस, ब्रिटेन, स्पेन और अर्जेटीना ने कभी न कभी इस द्वीप पर अपना दावा किया है और इस द्वीप पर बस्तियां बनाई और छोड़ी हैं। 1770 में फ़ॉकलैंड संकट की वजह से फ्रेंको-स्पेनिश गठबंधन और ब्रिटेन युद्ध के कगार पर थे। स्पेन के सरकार के दावे के बाद अर्जेटीना ने 1816 में स्पेन से स्वतंत्रता प्राप्ति और 1817 में स्वतंत्रता के युद्ध के बाद द्वीपसमूह पर दावे को जारी रखा। अमेरिकी नौसेना के यूएसएसलेक्सिंग्टन द्वारा 28 दिसम्बर 1831 को प्यर्टो लुइस में अर्जेण्टीनी बसाहट को तबाह किए जाने के बाद 1833 में यूनाईटेड किंगडम ने द्वीप पर वापस की।
सम्प्रभु राज्यअर्जेण्टीना · बोलिविया · ब्राज़ील · चिली · कोलम्बिया · ईक्वाडोर · गुयाना · पनामा * · पैराग्वे · पेरू · सूरीनाम · त्रिनिदाद और टोबैगो '* · उरुग्वे  · वेनेज़ुएला 
अधीन क्षेत्रअरूबा · फ़ॉकलैंड द्वीपसमूह · फ़्रान्सीसी गुयाना · 
