कृति सैनन एक भारतीय फिल्म अभिनेत्री एवं मॉडल हैं। एक सफल मॉडलिंग करियर के बाद उन्होंने सुकुमार द्वारा निर्देशित तेलुगु फिल्म 1:नेनोक्कडीने से बड़े परदे पर कदम रखा और बॉलीवुड में इनका पदार्पण 23 मई 2014 को आयी फिल्म हीरोपंती के ज़रिये हुआ। इस फिल्म में उनके विपरीत टाइगर श्रॉफ भी है।
कृति सैनन का जन्म 27 जुलाई 1990को नई दिल्ली में हुआ था। उनके पिता राहुल सैनॉन एक चार्टर्ड अकाउंटेंट है। तथा उनकी माँ गीता सैनॉन दिल्ली विश्वविद्यालय में एक एसोसिएट प्रोफेसर रह चुकी है। उनकी एक बहन भी है जिनका नाम नुपुर है।वह अपनी स्कूल की पढ़ाई दिल्ली पब्लिक स्कूल, आर॰ के॰ पुरम से की थी। तथा उन्होंने जेपी इंस्टिट्यूट ऑफ़ इनफार्मेशन टेक्नोलॉजी, नॉएडा से बैचलर ऑफ़ टेक्नोलॉजी की डिग्री भी हासिल हुई है।
सैनॉन क्लोजअप, विवेल, अमूल, सैमसंग तथा हिमालया जैसे ब्रांड्स की विज्ञापनों में नज़र आई थीं। वे विल्स लाइफस्टाइल फैशन वीक, चेन्नई इंटरनेशनल फैशन वीक एवं इंडिया इंटरनेशनल ज्वेलरी वीक में भी नज़र आई थीं। वे ऋतू बेरी, सुनीत वर्मा एवं निकी महाजन जैसे डिज़ाइनरों के लिए मॉडलिंग कर चुकी है। फिल्‍म 'राब्ता' के मुख्य किरदार सुशांत सिंह राजपूत और कृति सेनन ने इस फिल्म में पहली बार एक-साथ काम किया।
