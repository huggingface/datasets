चन्द्रगुप, जिसे कभी-कभी चन्द्रकुप भी कहा जाता है, पाकिस्तान के पश्चिमी बलोचिस्तान प्रान्त के तटीय मकरान क्षेत्र में स्थित एक गारामुखी है। 58 मीटर ऊँचा यह गारामुखी एक शुद्ध शंकु का आकार रखता है। इस क्षेत्र में कई सारे गारामुखी मिलते हैं और चन्द्रगुप इनमें से एक है। यह हिंगोल नदी के मुख के पास स्थित है।
इस क्षेत्र के गारामुखी हिन्दुओं द्वारा पवित्र माने जाते हैं और इनमें चन्द्रगुप का विशेष स्थान है। पास के हिंगलाज तीर्थ स्थल जाते हुए तीर्थयात्री विशेष रूप से चन्द्रगुप पर रुकते हैं। कुछ हिन्दू समुदायों में इन गारामुखियों को बाभखनाथ नामक देवता का डेरा माना जाता है।
