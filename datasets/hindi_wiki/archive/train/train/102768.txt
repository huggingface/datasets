रूमान्त्च भाषा या रोमान्श भाषा या रोमेन्त्च भाषा दक्षिणपूर्वी स्विट्ज़रलैंड में बोली जाने वाली एक रोमान्स भाषा है। यह प्राचीन लातीनी भाषा की वंशज है और उस भाषा का विकृत आधुनिक रूप समझी जाती है। जर्मन, फ़्रान्सीसी और इतालवी के साथ-साथ यह भी स्विट्ज़रलैंड की चार राष्ट्रभाषाओं में से एक है। स्विट्ज़रलैंड में इसे ग्राउबुन्डन कैन्टन के क्षेत्र में बोला जाता है। बहुत-सी उपभाषाओं में बंटी होने के कारण इसका सरकारी भाषा के रूप में इस्तेमाल करना मुश्किल रहा है।
