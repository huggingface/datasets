स्वाधीनता मिलने से पूर्व आयरलैण्ड देश ब्रिटिश शासन के आधीन था। 3 मई 1921 को इस देश का विभाजन हो गया और 6 दिसम्बर 1922 को यह यू0 के0 से स्वतन्त्र होकर एक अलग राज्य के रूप में स्थापित्य हो गया। राज्य से इसे देश का दर्जा 29 दिसम्बर 1937 को प्राप्त हुआ और सन 1949 को यह देश पूर्ण रूप से रिपब्लिक ऑफ आयरलैंड के नाम से दुनिया के मानचित्र पर अंकित हो गया।
सन 1949 में यह देश ब्रिटेन से स्वतन्त्र तो हो गया परन्तु आर्थिक संसाधनों के अभाव में इसकी अर्थव्यवस्था उन्नति की ओर अग्रसर नहीं हो सकी। सन 1973 में यह यूरोपीय संघ का सदस्य बना।
