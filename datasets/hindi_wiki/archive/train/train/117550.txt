गणपतराव देशमुख, महाराष्ट्र से ‘पीजेण्ट्स एण्ड वर्कर्स पार्टी‘ के नेता हैं। उन्होंने सर्वाधिक बार विधानसभा चुनाव जीतने का रिकार्ड बनाया है। वे महाराष्ट्र के सोलापुर जिले की सांगोला विधानसभा निर्वाचन क्षेत्र का प्रतिनिधित्व करते हुये वर्ष 2014 में सम्पन्न महाराष्ट्र विधानसभा चुनाव में इस सीट से उन्होने 11वीं बार जीत दर्ज की। सबसे पहले उन्होंने 1962 में जीत हासिल की थी और तब से 1972 और 1995 के चुनावों को छोड़कर बाकी सारे 10 चुनाव वह जीत चुके हैं। देशमुख ने 2012 में विधानसभा में 50 साल पूरे किये थे और सदन तथा सरकार की ओर से उन्हें सम्मानित किया गया था। उन्होने अधिकतर समय विपक्ष में बिताया है लेकिन दो बार महाराष्ट्र के मंत्री भी रहे हैं।
