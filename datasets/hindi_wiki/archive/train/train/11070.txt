प्राचीन आनातोली या प्राचीन आनातोलियाई सुदूर पश्चिमी एशिया के आनातोलिया क्षेत्र में बसने वाले लोग थे जो हिन्द-यूरोपीय भाषा परिवार की आनातोली भाषाएँ बोलते थे। आनातोली भाषा-परिवार पूरे हिन्द-यूरोपीय परिवार की एक शाखा था जो समय के साथ विलुप्त हो गया, हालांकि सम्भव है कि उसके कुछ चिह्न अर्मेनियाई भाषा जैसी स्थानीय भाषाओं में रह गए हों।
कांस्य युग के ख़ात्मे के बाद आनातोली लोगों के क्षेत्र पर मीदि, ईरानी, यूनानी, रोमन, गलाती, फ़्रिजी, बिथनी और ओग़ुज़​ तुर्कों के हमले होते रहे। इनमें से बहुत से हमलावर आनातोलिया में बस गए जिस से आनातोली भाषाएँ लुप्त हो गई। 133 ईसापूर्व के बाद आनातोलिया को धीरे-धीरे रोमन साम्राज्य में सम्मिलित कर लिया गया। बहुत से भाषावैज्ञानिक और इतिहासकार आनातोलिया को ही हिन्द-यूरोपीय भाषा परिवार की जन्मभूमि मानते हैं ।
