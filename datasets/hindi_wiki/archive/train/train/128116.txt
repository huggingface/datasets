बेढंगी गैलेक्सी या इर्रेग्युलर गैलेक्सी ऐसी गैलेक्सी को कहते जिसका कोई व्यवस्थित आकार न हो, यानि यह हबल अनुक्रम की सर्पिल, लेंसनुमा और अंडाकार की किसी श्रेणी में ना आये। इनका आकार टेढ़ा-मेढ़ा होता है और इनमें न तो साफ़ भुजाएं होती हैं न ही केंद्रीय गोला जो की व्यवस्थित गैलेक्सियों में नज़र आते हैं। वैज्ञानिकों का अनुमान है के हमारे ब्रह्माण्ड में लगभग 25% गैलेक्सियाँ ऐसी बेढंगी होती हैं। माना जाता है के इनमें से अधिकतर कभी सर्पिल या अंडाकार रही होती हैं लेकिन गुरुत्वाकर्षण के अस्त-व्यस्त प्रभावों से इनका आकार बिगड़ जाता है। देखा गया है के बेढंगी गैलेक्सियों में गैस और धूल की बहुत तादाद होती है। हमारी अपनी गैलेक्सी आकाशगंगा के इर्द-गिर्द घूमती कुछ उपग्रही गैलेक्सियाँ, जैसे की बड़ा और छोटा मॅजलॅनिक बादल बेढंगी गैलेक्सियाँ हैं।
अंग्रेज़ी में "बेढंगी गैलेक्सी" को "इर्रेग्युलर गैलॅक्सी" कहते हैं। इसे अरबी में "मजरा ग़ैर मुन्तेज़मा" कहते हैं।
