आचार्य बालकृष्ण आयुर्वेद के आचार्य और योग गुरु बाबा रामदेव के सहयोगी हैं। वह आयुर्वेद केन्द्र पतंजलि योगपीठ के अध्यक्ष हैं।
बालकृष्ण का जन्म 4 अगस्त 1972 को हुआ। इनकी माता का नाम सुमित्रा देवी और पिता का नाम जय बल्लभ है। उन्होंने संस्कृत में आयुर्वेदिक औषधियों और जड़ी-बूटियों के ज्ञान में निपुणता प्राप्त की और इसका प्रचार-प्रसार का कार्य करते रहे हैं। उनका जन्म दिवस पतंजलि योगपीठ ट्रस्ट से जुड़े लोग 'जड़ी-बूटी दिवस' के रूप में मनाते हैं। आचार्य बालकृष्ण ने पतंजलि योगपीठ के आयुर्वेद केंद्र के माध्यम से पारंपरिक आयुर्वेद पद्धति को आगे बढ़ाने का कार्य किया है। बालकृष्ण ने आयुर्वेदिक औषधियों से सम्बंधित कई पुस्तकें भी लिखी है। बालकृष्ण ने रामदेव के साथ मिलकर हरिद्वार में आचार्यकुलम की स्थापना की। वह नरेन्द्र मोदी द्वारा शुरू किए गए स्वच्छ भारत अभियान से भी जुड़े हैं।
बालकृष्ण ने आयुर्वेद से संबंधित कुछ पुस्तकों की भी रचना की है, उनके द्वारा लिखी गई पुस्तकें :-
आचार्य बालकृष्ण ने शोध के क्षेत्र में भी अपना अहम योगदान दिया है अपने सह लेखकों के साथ अब तक 41 शोध पत्र लिख चुके हैं।सभी शोधपत्र योग, आयुर्वेद और दवाइयों से संबन्धित हैं।आचार्य श्री ने विभिन्न विद्यालयों के परिसर में मिलने वाले खाद्य पदार्थों के संबंध में अध्ययन किया और इनकी विश्वसनीयता जानने के लिए प्रयोगशालाओं में इसका परीक्षण भी किया है
आयुर्वेद के प्रचार-प्रसार के साथ-साथ बालकृष्ण योग के प्रति भी लोगों को जागरूक बनाने का कार्य कर रहे हैं। आचार्य बालकृष्ण आयुर्वेद की दिशा में अपना महत्वपूर्ण योगदान दे रहे हैं, उनके द्वारा बताए जाने वाले छोटे-छोटे घरेलू नुस्खों से लोगों को बहुत लाभ मिल रहा है।
आचार्य बालकृष्ण को योग और आयुर्वेद के क्षेत्र में उनके योगदान के लिए प्रशंसापत्र, ढाल, प्रमाण पत्र व अन्य पुरस्कारों से सम्मानित किया गया।कुछ उल्लेखनीय सम्मान निम्नवत हैं- 
आचार्य बालकृष्ण के कार्यों की जहाँ एक ओर प्रशंसा हुई तो वहीं उनके साथ कुछ विवाद भी जुड़े हैं जिनमें उनकी भारतीय नागरिकता और शैक्षिक प्रमाणपत्रों पर सवाल उठाये गये। बालकृष्ण ने इन सारे आरोपों को निराधार बताया है और इन सभी आरोपों को सिरे से खारिज कर दिया।
