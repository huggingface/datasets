किसी न्यूनतम आवृत्ति के पूर्णांक गुणक आवृत्ति को उसका प्रसंवादी या गुणावृत्ति कहते हैं। उदाहरण के लिए, 300 हर्टज, 50 हर्ट्ज की गुणावृत्ति है। 
प्रायः मूल आवृत्ति के साथ गुणावृत्ति भी अवश्य होती है। कहीं ये गुणावृत्तियाँ लाभकारी होतीं हैं जबकि कहीं हानिकारक। किसी भी आवर्ती तरंग को मूल आवृत्ति की तरंग तथा गुणावृत्तियो वाली तरंगों के योग के रूप में निरूपित किया जा सकता है । 
विद्युत शक्ति प्रणाली में गुणावृत्तियाँ अनेकों समस्याएँ उत्पन्न करतीं हैं। अरैखिक लोडों के कारण ये उत्पन्न होतीं हैं। गुणावृत्तियों के कारण केबल में गरमी पैदा होती है, ट्रान्सफॉर्मर और मोटर आदि में भी अतिरिक्त ऊष्मा पैदा होती है। इनके कारण शक्ति परिवर्तकों में गलत फायरिंग हो सकती है जिससे आउटपुट खराब हो जाय या स्वयं कोई युक्ति ही खराब हो सकती है।
