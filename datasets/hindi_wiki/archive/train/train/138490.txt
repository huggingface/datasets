'जेम्स ब्लंट, ग्रैमी एवार्ड के लिये नामांकित अंग्रेज़ गायक-गीतकार द्वारा अपनाया गया स्टेज नेम है। अपने पहले एल्बम बैक टू बेडलैम ' और "यू'आर ब्यूटीफुल" तथा "गुडबाय माय लवर" जैसे गानों के रिलीज होने के साथ 2005 में उन्हें प्रसिद्धि प्राप्त हुई. उनके गानों में काफी सुरीले पॉप, रॉक व लोकगीत का सुंदर मिश्रण दिखाई देता है। स्वतंत्र अमरीकी लेबल कस्टर्ड रिकॉर्ड्स पर रिकॉर्डिंग करने के बाद ब्लंट ने दो ब्रिट एवार्ड्स तथा दो आइवोर नोवेलो एवार्ड्स जीते और वर्ष 2006 तक उन्हें पांच ग्रैमी एवार्ड्स के लिये नामांकित किया जा चुका था। अगले वर्ष उन्होंने अपना दूसरा एल्बम ऑल द लॉस्ट सोल्स रिलीज़ किया।
ब्लंट ब्रिटिश सेना की एक कैवेलरी रेजीमेंट लाइफ गार्ड्स में एक अधिकारी थे और 1999 में कोसोवो में चल रहे संघर्ष के दौरान उन्हें नाटो के अधीन अपनी सेवाएं भी प्रदान की थीं। कोसोवो में तैनाती के दौरान ब्लंट का परिचय मेडेसिन्स सैन्स फ्रंटियरेस के कार्य से हुआ; . तभी से, अपने कई कॉन्सर्ट्स में मीट-एण्ड-ग्रीट निलामियां आयोजित करके ब्लंट एमएसएफ का समर्थन करते रहे हैं।
ब्लंट अब मुख्य रूप से स्पेनी द्वीप इबिज़ा पर ही निवास करते हैं। 
ब्लंट का जन्म जेम्स ब्लॉन्ट के रूप में टिडवर्थ, विल्टशायर, इंग्लैण्ड में एक सैन्य अस्पताल में हुआ था; वे जेन ए.एफ. और चार्ल्स ब्लॉन्ट की प्रथम संतान थे। जेम्स का शुरुआती बचपन इंग्लैण्ड, साइप्रस और जर्मनी में बीता जहां उनके पिता अलग अलग समय पर तैनात थे।
जेम्स ब्लंट के दो छोटे भाई-बहन हैं। उनके पिता ने उनमें उड़ान के प्रति प्रेम उत्पन्न किया और 16 वर्ष की आयु में ही उन्होंने पाइलट का लाइसेंस प्राप्त कर लिया। ब्लॉन्ट परिवार का सैन्य सेवा का एक लंबा इतिहास रहा है, जिसकी शुरुआत 10वीं सदी से हुई.
ब्लंट की शिक्षा दो स्वतंत्र विद्यालयों में हुई: सात वर्ष की आयु में उन्हें बर्कशायर के वूलहैम्पटन स्थित एल्स्ट्री स्कूल में दाखिल किया गया और उसके बाद उन्होंने एक सैन्य छात्रवृत्ति के तहत उत्तर-पश्चिमी लंदन में हैरो ऑन द हिल में स्थित हैरो स्कूल में अपना अध्ययन जारी रखा. हैरो स्कूल से वे एक सैन्य-प्रायोजित छात्रवृत्ति के तहत ब्रिस्टल विश्वविद्यालय में गए, जहां पहले उन्होंने एरोस्पेस मैन्युफैक्चरिंग इंजीनियरिंग की शिक्षा प्राप्त की तथा उसके बाद समाज-शास्त्र का अध्ययन किया। 1996 में वे समाज-शास्त्र में बीएससी की उपाधि के साथ स्नातक बने. 
चूंकि उनकी विश्वविद्यालय शिक्षा ब्रिटिश सेना द्वारा प्रायोजित की गई थी, अतः ब्लंट के लिये कम से कम चार वर्षों तक सैन्य बलों में अपनी सेवाएं देना अनिवार्य था। अपने बैक टू बेडलैम सेशंस में एक साक्षात्कार के दौरान जेम्स ने कहा कि उन्होंने सेना में शामिल होने का निर्णय इसलिये लिया क्योंकि "उनके पिता इसके लिये दबाव डाल रहे थे ताकि ब्लंट एक अच्छी नौकरी तथा आय प्राप्त कर सकें". ब्लंट ने रॉयल मिलिट्री एकाडमी सैण्डहर्स्ट में प्रशिक्षण प्राप्त किया। उन्हें हाउसहोल्ड कैवेलरी की लाइफ गार्ड्स यूनिट में सेकण्ड लेफ्टिनेंट के रूप में नियुक्त किया गया जहां उन्होंने कैप्टन के स्तर तक तरक्की हासिल की. उन्हें सौंपे गए प्रारंभिक कार्यों में से एक अल्बर्टा, कनाडा में ब्रिटिश आर्मी ट्रेनिंग यूनिट सफिल्ड में था, जहां 1998 में उनकी टुकड़ी को युद्ध प्रशिक्षण अभ्यासों में विरोधी सेना की भूमिका निभाने के लिये छः माह तक तैनात किया गया था।
1999 में उन्होंने कोसोवो में तैनात नाटो के दल में एक आर्मर्ड रीकनैसांस अधिकारी के रूप में कार्य किया। प्रारंभ में उन्हें मैसेडोनिया-यूगोस्लाविया के सीमा क्षेत्र की टोह लेने का काम दिया गया था जहाँ ब्लंट और उनकी टुकड़ी ने सीमा पार के क्षेत्रों में सेना का मार्गदर्शन किया और नाटो के बमबारी अभियान के लिये सर्ब ठिकानों का पता बताया. उन्होंने प्रिस्टिना में प्रवेश करने वाली सेना की पहली टुकड़ी का नेतृत्व किया और कोसोवो की राजधानी में प्रवेश करने वाले पहले ब्रिटिश अधिकारी बने. उनकी टुकड़ी को शांति-रक्षा बल के 30,000 जवानों की सशक्त टुकड़ी के आगमन से पूर्व प्रिस्टिना अंतर्राष्ट्रीय हवाई-अड्डे को कब्जे में लेने का ज़िम्मा सौंपा गया था; लेकिन उनकी टुकड़ी के वहां पहुँचाने से पहले ही रूसी सेना उस हवाई-अड्डे पर नियंत्रण प्राप्त कर चुकी थी। वहां पहुंचने वाले पहले अधिकारी होने के नाते ब्लंट ने इस संभावित रूप से हिंसक अंतर्राष्ट्रीय घटना का सामना करने के कठिन कार्य को काफी अच्छे से निभाया. हालांकि, कोसोवो में ब्लंट की तैनाती के दौरान स्थितियां कम भीषण थीं। ब्लंट अपना गिटार साथ लाए थे जो उनके टैंक के बाहर बंधा हुआ था। कुछ स्थानों पर शांति-रक्षक दल के सदस्य स्थानीय लोगों के साथ भोजन करते थे जहाँ ब्लंट अपनी कला का प्रदर्शन करते. वहां अपनी नौकरी के दौरान ही उन्होंने "]] 
स्की में बेहद रूचि रखने वाले ब्लंट ने वर्बियर, स्विट्ज़रलैण्ड में हाउसहोल्ड कैवेलरी अल्पाइन स्की टीम की कप्तानी की और अंततः वे संपूर्ण रॉयल आर्मर्ड कोर के विजेता स्कीअर बने. नवंबर 2000 में उन्होंने अपनी सैन्य सेवा के कार्यकाल को बढ़वाया और छः माह के एक गहन सैन्य अश्वारोहण पाठ्यक्रम के बाद उन्हें लंदन, इंग्लैण्ड में हाउसहोल्ड कैवेलरी माउंटेड रेजीमेंट में तैनात कर दिया गया। इस पोस्टिंग के दौरान ब्लंट से टेलीविजन कार्यक्रम "गर्ल्स ऑन टॉप" में उनकी ज़िम्मेदारियों के बारे में पूछा गया। वे क्वीन मदर के पार्थिव शरीर के निकट खड़े होने वाले व्यक्तियों में से एक थे और 9 अप्रैल 2002 को होने वाले अंतिम संस्कार का भी वे हिस्सा बने. छः वर्षों तक अपनी सेवाएं देने के बाद 1 अक्टूबर 2002 को ब्लंट ने सेना छोड़ दी. 
ब्लंट ने अपने बचपन में पियानो और वायलिन की शिक्षा प्राप्त की, लेकिन लोकप्रिय संगीत के संपर्क में वे पहली बार हैरो स्कूल में आये. वहां, एक सहपाठी ने गिटार से उनका परिचय करवाया और उन्होंने 14 वर्ष की आयु में गिटार बजाना और गीत लिखना शुरु कर दिया. ब्रिस्टल विश्वविद्यालय में उनकी अंडरग्रेजुएट थीसिस का विषय था 'दी कमॉडिफिकेशन ऑफ इमेज- प्रोडक्शन ऑफ ए पॉप आइडल'; साइमन फ्रिथ उनकी थीसिस के मुख्य संदर्भों में से एक थे, जो एक समाजशास्त्री और रॉक आलोचक हैं तथा मर्क्युरी म्युज़िक प्राइज़ के वर्तमान प्रमुख हैं। 
2002 में ब्लंट ने अपने संगीत करियर को आगे बढ़ाने के उद्देश्य से ब्रिटिश सेना छोड़ दी. उसी अवधि के दौरान उन्होंने अपने स्टेज नेम "ब्लंट" का प्रयोग शुरु किया क्योंकि कुछ लोगों को उनका नाम कठिन प्रतीत होता था; "ब्लॉन्ट" का उच्चारण भी इसी प्रकार किया जाता है और यह अभी भी उनका क़ानूनी कुलनाम बना हुआ है। सेना छोड़ने के कुछ ही समय बाद उन्हें ईएमआई म्यूजिक पब्लिशर्स तथा ट्वेंटी-फर्स्ट आर्टिस्ट्स मैनेजमेंट द्वारा अनुबंधित कर लिया गया। हालांकि, उनको रिकॉर्ड का कोई कॉन्ट्रेक्ट अभी तक नहीं मिला क्योंकि रिकॉर्डिंग लेबल के अधिकारियों के अनुसार ब्लंट की "पौश " आवाज श्रेणियों में बंटे ब्रिटेन के लिए उपयुक्त नहीं थी। 2003 के प्रारंभ में अपने स्वयं के कस्टर्ड रिकॉर्ड्स लेबल की शुरुआत करने वाली लिंडा पेरी ने लंदन की अपनी यात्रा के दौरान ब्लंट की आवाज को सुना था और उसके कुछ समय बाद ही साउथ बाय साउथवेस्ट संगीत समारोह में उनके लाइव प्रदर्शन को भी देखा. उसी रात उन्होंने उन्हें एक प्रस्ताव दिया और कुछ ही दिनों बाद ब्लंट ने पेरी के साथ एक रिकॉर्डिंग अनुबंध पर हस्ताक्षर कर दिए और उसके एक ही महीने बाद उन्होंने लॉस एंजल्स में निर्माता टॉम रॉथरॉक के साथ काम करना शुरू कर दिया. 
2003 में ब्लंट ने निर्माता टॉम रॉथरॉक के साथ रॉथरॉक के घरेलू स्टूडियो में बैक टू बेडलैम को रिकॉर्ड किया। इसमें उन्होंने सेशन संगीतकारों का उपयोग किया तथा अनेक वाद्य-यंत्रों को स्वयं ही बजाया. लॉस एंजल्स में वे अभिनेत्री कैरी फिशर के साथ रहते थे, जिनसे वे अपनी एक पूर्व प्रेमिका के परिवार के माध्यम से मिले थे। फिशर ब्लंट की आकांक्षाओं का बहुत ख्याल रखती थीं। उन्होंने उनके एल्बम के लिये नाम सुझाया तथा "]] बैक टू बेडलैम यूके में अक्टूबर 2004 में रिलीज़ हुआ। यूके में ब्लंट का पहला एकल गीत था "हाई", जिसे उन्होंने डीकन ब्लू के रिकी रॉस के साथ मिलकर लिखा था। प्रारंभ में यह गाना यूके सिंगल्स चार्ट के टॉप 100 तक भी नहीं पहुँच सका, हालांकि इसके बाद 'यू आर ब्यूटीफुल' की सफलता के पश्चात यह टॉप 75 में अपनी जगह बनाने में सफल रहा और फिर से रिलीज किया गया। इस गीत को इटली में ]वोडाफोन के एक विज्ञापन के लिये चुना गया और यह उस देश के टॉप 10 हिट गानों में शामिल हो गया। 
ब्लंट के पहले एल्बम ने आलोचकों का बहुत कम ध्यान आकर्षित किया और यूके के मुख्य म्यूजिक जर्नल्स की ओर से भी कोई समीक्षाएं प्रकाशित नहीं हुईं. अधिक प्रसिद्ध संगीतकारों के सहायक के रूप में किये जाने वाले उनके लाइव प्रदर्शनों को मिश्रित परन्तु आमतौर पर सकारात्मक समीक्षाएं प्राप्त होती थीं। ब्लंट के प्रदर्शन संबंधी अनुभव की कमी और दर्शकों के प्रति उनके असमान व्यवहार पर टिप्पणी की गई, जबकि उनके संगीत की तुलना डैमियर राइस और डेविड ग्रे के संगीत से हुई. मार्च 2004 में जब ब्लंट मैन्चेस्टर में केटि मेलुआ के सहायक के रूप में प्रदर्शन कर रहे थे, डिज़ाइनर मैगज़ीन के एलेक्स मैक्कान ने लिखा, "ब्लंट का आगे बढ़ना एक निश्चित सी बात है और यह कहना अतिशयोक्ति नहीं होगी कि अगले साल इस समय तक वे नंबर 1 एल्बम, ब्रिट एवार्ड तथा अनगिनत पुरस्कारों के मालिक होंगे." एल्बम के रिलीज़ होने के बाद 2004 के अंत तथा 2005 के प्रारंभ में, एल्टन जॉन और लॉयड कोल के कॉन्सर्ट सपोर्ट स्लॉट्स तथा कमोशन, व साथ ही लंदन क्लब 93 फीट इस्ट में एक बैण्ड रेसीडेंसी का भी आयोजन किया गया। मार्च 2005 में उनके दूसरे सिंगल "वाइसमैन" को रिलीज़ किया गया। 
ब्लंट का तीसरा सिंगल "]यू आर ब्यूटीफुल" उनका अत्यंत हिट गाना साबित हुआ। इस गाने ने यूके में 12वें स्थान से शुरुआत की और उसके छः सप्ताह बाद ऊपर बढ़ते हुए यह पहले स्थान तक पहुंच गया। इस गाने को यूके में खूब जमकर दिखाया गया, जिसने 'बैक टू बेडलैम' को यूके एल्बम चार्ट में पहले स्थान तक पहुँचाने में मदद की. इस व्यापक प्रसारण के चलते अंततः ब्लंट और उनके सह-लेखकों को मोस्ट परफॉर्म्ड वर्क के लिये आइवर नोवेलो एवार्ड से सम्मानित किया गया। यूके में "यू आर ब्यूटीफुल" की सफलता के बाद यह गीत यूरोप की मुख्य-भूमि तक पहुंचा और 2005 की गर्मियों में पूरे महाद्वीप का सबसे बड़ा हिट गाना बन गया। अब तक रेडियो पर रिलीज़ न किये जाने के बावजूद "यू'आर ब्यूटीफुल" को यूएस में 2005 की गर्मियों में न्यूयॉर्क सिटी के एक प्रमुख रेडियो स्टेशन डब्लूपीएलजे में पहली बार बजाया गया। 2005 की शरद् ऋतु में रेडियो स्टेशनों पर रिलीज़ होने के बाद यह गाना काफी प्रचलित हुआ और तीन रेडियो फौर्मेट्स में टॉप 10 में पहुंच गया: वयस्क समकालीन संगीत, हॉट एडल्ट टॉप 40 ट्रैक्स, तथा एडल्ट एल्बम ऑल्टरनेटिव. 2006 में अपने गाने "यू'आर ब्यूटीफुल" के बिलबोर्ड हॉट 100 में पहले स्थान पर पहुंचने के साथ ही ब्लंट पिछले लगभग एक दशक में अमरीकी सिंगल्स चार्ट में शीर्ष पर पहुंचने वाले पहले ब्रिटिश कलाकार बन गए; ऐसा करने वाले पिछले ब्रिटिश कलाकार एल्टन जॉन थे जिन्होंने 1997 में "कैण्डल इन द विण्ड 1997" गाने के साथ यह उपलब्धि हासिल की थी। दिसंबर 2005 में "गुडबाय माय लवर" इस एल्बम के चौथे यूके एकल गीत के रूप में रिलीज़ किया गया था और बाद में यह दूसरा यूएस एकल गीत बना. आगे चलकर 2006 में "हाई" तथा "वाइसमेन" गाने फिर से रिलीज़ किये गए। ब्लंट को 2006 में पांच ब्रिट पुरस्कारों के लिए नॉमिनेट किया गया, जिनमें से वे सर्वश्रेष्ठ ब्रिटिश पुरुष एकल कलाकार और सर्वश्रेष्ठ पॉप एक्ट श्रेणियों के विजेता रहे, जबकि वे पहले ही 11-माह का एक वर्ल्ड टूर शुरू कर चुके थे। 
2005 की शरद् ऋतु से संयुक्त राज्य अमरीका में एक व्यापक प्रचार अभियान की शुरुआत हुई, जिसके अंतर्गत ब्लंट ] द ऑपरा विन्फ्रे शो तथा सैटरडे नाइट लाइव में एक म्यूजिकल गेस्ट के रूप में दिखाई दिये. वर्ष 2005 और 2006 के दौरान इस एल्बम के आठ गीत टेलीविजन कार्यक्रमों, फिल्मों तथा विज्ञापन अभियानों में प्रदर्शित किये गए। फरवरी 2007 में 49वें ग्रैमी अवार्ड्स के दौरान ब्लंट ने एटलांटिक रिकॉर्ड्स के एहमेत अर्तेगन को समर्पित करते हुए "यू'आर ब्यूटीफुल" गाने को गाया, लेकिन उन्होंने उन पांच में से किसी भी श्रेणी में जीत हासिल नहीं की जिनके लिए उन्हें नामांकित किया गया था।
अंततः इस एल्बम की 11 मिलियन प्रतियां बिकीं और यह पूरे विश्व के 16 क्षेत्रों के एल्बम चार्ट्स में शीर्ष पर रहा. अमेरिका में इसकी 2.6 मिलियन प्रतियाँ बिकी और इसे 2x प्लैटिनम का दर्जा दिया गया। ब्रिटेन में इस एल्बम को 10x प्लैटिनम का दर्जा दिया गया। इसकी तीन मिलियन से अधिक प्रतियां बिकीं और इसने एक वर्ष में सर्वाधिक तेज़ गति से बिकने वाले एल्बम के रूप में गिनीज़ बुक ऑफ वर्ल्ड रिकॉर्ड्स में जगह बनाई. 2005 में ब्लंट ने मुख्यतः यूके और यूरोप में 90 लाइव शोज़ में प्रदर्शन किया और उत्तरी अमरीका के एक दौरे में ]जैसन म्राज़ का समर्थन करते हुए वर्ष का समापन किया। "बैक टू बेडलैम वर्ल्ड टूर" की शुरुआत जनवरी 2006 में हुई, जिसमे यूरोप, यूके, ऑस्ट्रेलिया, न्यूज़ीलैण्ड और जापान के शहरों में प्रदर्शन किये गए। इसके साथ ही उत्तरी अमरीका में तीन अलग-अलग प्रमुख दौरे भी किये गए जिनका समापन उस वर्ष नवंबर में हुआ। प्रचारात्मक प्रदर्शनों के अतिरिक्त, ब्लंट ने 2006 में 140 से अधिक लाइव कार्यक्रमों में प्रदर्शन किया था। जुलाई 2006 में उन्होंने कहा कि वे दौरों के अनुभव को बहुत पसंद करते हैं और वे तथा उनका बैण्ड प्रतिदिन नए स्थानों पर जाते हुए अपने जीवन का सर्वश्रेष्ठ समय व्यतीत कर रहे थे। 
बैक टू बेडलैम एल्बम से रिलीज़ किये गए ब्लंट के सभी सिंगल्स के विडियो प्रतीकात्मकता एवं निराशावादी चित्रण प्रकट करते हैं। "हाई" के पहले वीडियो में उन्हें एक रेगिस्तान में दफनाया गया है। "वाइसमेन" के पहले वीडियो में, उनका अपहरण करके उन्हें बंधक बना लिया जाता है। "यू'आर ब्यूटीफुल" के वीडियो में, वे एक ऊंची चट्टान से समुद्र में कूदकर आत्महत्या करते हुए दिखाई देते हैं। "गुडबाय माय लवर" के वीडियो में वे एक प्रेम-त्रिकोण में एक बाहरी व्यक्ति के रूप में हैं, जो एक पुरुष तथा महिला जोड़े के एक साथ होने की कल्पना करता है। "हाई" के पुनः रिलीज़ किये गए वीडियो में ब्लंट को एक जंगल में भागता हुआ दिखाया गया है। "वाइसमेन" के पुनः रिलीज़ किये गए वीडियो में ब्लंट को अपनी पहचान के दस्तावेजों को जलाते हुए और फिर स्वयं आग में जलते हुए जंगल से गुजरते हुए दिखाया गया है। 
सीसेम स्ट्रीट के एक एपिसोड में ब्लंट "यू'आर ब्यूटीफुल" की धुन पर त्रिकोणों के बारे में गाते हुए दिखाई दिये, जिसका प्रसारण 14 नवम्बर 2007 को हुआ। 
वीयर्ड अल यान्कोविच द्वारा यू आर ब्यूटीफुल की एक पैरोडी रिकॉर्ड की गई, जिसका शीर्षक था "यू'आर पिटीफुल". जेम्स ब्लंट ने व्यक्तिगत रूप से इस पैरोडी को वीयर्ड अल एल्बम में शामिल करने की अनुमति दी थी, लेकिन ब्लंट के लेबल अटलांटिक रिकॉर्ड्स ने इस गाने के व्यावसायिक रूप से रिलीज़ किये जाने पर रोक लगा दी. उसके बाद वीयर्ड अल ने इस गाने को अपनी वेबसाइट पर एक मुफ्त एमपी3 डाउनलोड के रूप में उपलब्ध करवाया है। इस गीत को एक आगामी CD में शामिल करने के यान्कोविच के अनुरोध पर ब्लंट के प्रबंधक ने ई-मेल के माध्यम से जवाब दिया, "आपके ई-मेल के लिये धन्यवाद, लेकिन जेम्स और मैं, दोनों ही इस पैरोडी को किसी भी लेबल पर रिलीज़ करने की अनुमति कभी नहीं देंगे." 
28 दिसम्बर 2009 को बीबीसी रेडियो 1 ने घोषणा की कि बैक टू बेडलैम नौटीज़ के दशक में यूनाइटेड किंगडम में सर्वाधिक बिकने वाला एल्बम था।
ब्लंट का दूसरा स्टूडियो एल्बम, ऑल द लॉस्ट सोल्स, 17 सितंबर 2007 को यूनाइटेड किंगडम में रिलीज हुआ और इसके एक दिन बाद उत्तरी अमरीका में. अपने पहले ही सप्ताह में 65,000 प्रतियों की बिक्री के साथ केवल चार दिनों बाद ही यूके में इसे गोल्ड प्रमाणित कर दिया गया। जनवरी 2008 के अंत तक इस एल्बम की यूके में 600,000 प्रतियां तथा पूरे विश्व में 3.5 मिलियन प्रतियां बिक चुकी थीं। ब्लंट ने एल्बम के गानों को 2006-2007 की सर्दियों में इबिज़ा स्थित अपने घर में पूरे किये थे। 2005-2006 के टूर्स के दौरान उन्होंने एल्बम के दस में से पांच गानों पर प्रदर्शन किया था; टूर के दौरान उनके बैण्ड द्वारा बजाये गए तथा टॉम रॉथरॉक द्वारा प्रोड्यूस किये गए गानों के बोल, धुन और लय को स्टूडियो रिकॉर्डिंग अनुसार परिष्कृत किया गया था।
हालांकि ब्लंट के पहले एल्बम ने आलोचकों का बहुत कम ध्यान आकर्षित किया, परंतु विश्व-भर के प्रत्येक मुख्य संगीत प्रकाशनों और समाचार-पत्रों ने ऑल द लॉस्ट सोल्स का तगड़ा मूल्यांकन किया। मेटाक्रिटिक पर इस एल्बम की रेटिंग 53/100 बनी हुई है और वेबसाइट इसका वर्णन "मिश्रित या औसत समीक्षाओं" के रूप में करती है। मिल्वाउकी जर्नल सेंटिनेल के एरिक डान्टन और दी हार्टफोर्ड कॉरेंट ने लिखा कि यह एल्बम "इतना अधिक हल्का संग्रह है कि इसके कारण हार्डटैक बहुमूल्य प्रतीत होने लगता है", जबकि रोलिंग स्टोन ने कहा कि इस एल्बम में "भुला दिये जाने योग्य बैले हैं, जिनके चलते कोल्डप्ले आर्कटिक वानरों की तरह प्रतीत होता है।" फिर भी, इस एल्बम की अपनी समीक्षा में बिलबोर्ड की केरी मैसन ने कहा कि "ब्लंट केवल वन-हिट वंडर नहीं हैं बल्कि एक लंबी-अवधि के कलाकार के आत्म-विश्वास एवं बेफ़िक्री को दर्शाते हैं।" और एल्बम के बारे में मैसन ने लिखा है कि "पूरे एल्बम में कहीं भी कुछ गलती नहीं है।" इतने ही भावुक अंदाज में द ऑब्ज़र्वर की लिज़ हॉगार्ड लिखती हैं, "लोकगीत गायक के रूप में ब्लंट की उत्कंठा से बच पाना असंभव है।"
ऑल द लॉस्ट सोल्स का पहला सिंगल "1973", इबिज़ा में उसी वर्ष खुलने वाले पाचा नामक एक क्लब में ब्लंट द्वारा बितायी गयी रातों से प्रेरित था। यह गीत बिलबोर्ड यूरोपियन हॉट 100 सिंगल्स चार्ट में पहले स्थान तक पहुंचने के साथ ब्लंट का एक और हिट बना. डीजे पीट टॉन्ग ने "1973" का रीमिक्स बनाया और इसे 2007 की गर्मियों में पाचा के अपने सेट के दौरान बजाया. दूसरे सिंगल "सेम मिस्टेक" को दिसंबर 2007 के प्रारंभ में रिलीज़ किया गया, लेकिन यूके चार्ट्स में यह कुछ खास नहीं कर सका और 57वें स्थान तक ही पहुंच सका. यह ब्राज़ील में नंबर 1 की पायदान तक पहुंचा और अनेक दक्षिण अमरीकी देशों में यह एक हिट साबित हुआ। इस एल्बम का तीसरा सिंगल था "कैरी यू होम" जिसे नवंबर 2008 में रिलीज़ किया गया। यह यूके के चार्ट्स में 20वें स्थान तक पहुंचा और इसने एल्बम की रिलीज़ के छः माह बाद इसे पुनः शीर्ष 10 में पहुंचा दिया. मूल "ऑल द लॉस्ट सोल्स" एल्बम का चौथा व अंतिम एकल गीत "आई रियली वॉन्ट यू" था। 
इस एल्बम साइकिल के दौरान ने ब्लंट ने दो बार अन्य लोगों के साथ मिलकर काम किया। 2007 के अंत में उन्होंने फ्रांसीसी रैपर सिनिक के साथ काम किया। उन्होंने "जे रियलाइज़ " को रिलीज़ किया। इसमें ब्लंट के गाने "आई विल टेक एव्रीथिंग" के कुछ हिस्सों को शामिल किया गया था और यह फ्रांस में शीर्ष 3 पर पहुंचा। 14 नवम्बर 2008 को लॉरा पॉसिनी के नए एल्बम "प्रिमावेरा इन एंटीसिपो" को रिलीज़ किया गया। इसका शीर्षक गीत ब्लंट के साथ मिलकर गाया गया एक युगल-गीत है। यह एल्बम इटली में नंबर 1 की पायदान तक पहुंचा।
पूरे 2007 और 2008 के दौरान ब्लंट अपने दूसरे वर्ल्ड टूर पर निकले और लंदन के ओ2 एरिना में एक प्रदर्शन भी किया।
24 नवम्बर 2008 को ऑल द लॉस्ट सोल्स को एक नए एल्बम आर्ट-वर्क, नए एकल गीत "लव, लव, लव" तथा एक वृत्त-चित्र के साथ एक डीलक्स संस्करण के रूप में पुनः रिलीज़ किया गया।James Blunt: Return to Kosovo 
ब्लंट कहते हैं कि संगीत के क्षेत्र में अपनी सफलता के बाद से वे अपने परिवार के और अधिक निकट आ गए हैं; उनके पिता उनके आर्थिक मामलों को संभालते हैं और मां ने इबिज़ा में उनके मुख्य निवास-स्थान को खरीदने की व्यवस्था की, जहां ब्लंट अपनी किशोरावस्था से ही छुट्टियां बिताते रहे हैं। ब्लंट ने फरवरी 2007 में स्विस शहर वर्बियर में एक शैलेट को भी खरीदा था और उन्हें उस शहर के एक नए स्की लिफ्ट्स का "गॉडफादर" घोषित किया गया था। 
ब्लंट ने अपनी बहन को "बेचने" के लिए ईबे पर एक विज्ञापन दिया और इस प्रकार वे उसे उसके भावी पति से मिलवाने में सहायक बने. उसे आयरलैण्ड में एक शव-यात्रा में सम्मिलित होने के लिए यातायात का साधन प्राप्त करने में समस्या आ रही थी और ब्लंट ने उसे "संकट में फंसी एक लड़की " के रूप में दर्शाया. एक व्यक्ति ने यह कहते हुए उत्तर दिया कि उसके दोस्त के पास एक हैलीकॉप्टर है जिसे उनकी बहन किराये पर ले सकती हैं, लेकिन बाद में यह पता चला कि वह दोस्त स्वीडन में था और उनकी बहन शव-यात्रा में सम्मिलित नहीं हो सकीं. लेकिन उस व्यक्ति ने सुझाव दिया कि उनकी बहन को हैलीकॉप्टर के स्वामी गाय हैरिसन से अवश्य मिलना चाहिये. उसके बाद उन दोनों में मित्रता हुई और अंततः वे विवाहबद्ध हो गए।
ब्लंट का सामाजिक जीवन काफी अधिक चर्चा में रहा है, खासकर टेब्लोइड प्रेस में. ब्लंट के अनुसार उनके निजी जीवन में इस प्रकार की रुचि काफी अजीब सी बात है। इसके विषय में वे कहते हैं, "प्रसिद्धि और सेलिब्रिटी का दर्जा, लोगों की मन-गढ़ंत बातें हैं जिनसे मेरा कोई लेना-देना नहीं है".
ब्लंट ने मेडिसिन्स सैन्स फ्रंटियरेस, जिसका अंग्रेज़ी अनुवाद "डॉक्टर्स विदाउट बॉर्डर्स" है, के लिये बेनिफिट कॉन्सर्ट्स तथा अपने कार्यक्रमों में मीट-एंड-ग्रीट अवसरों की नीलामी द्वारा धन जुटाने का काम किया है। एमएसएफ स्वास्थ्य सेवा कार्यकर्ताओं से पहली बार वे कोसोवो में मिले और अत्यंत सीमित साधनों तथा सुरक्षा के बावजूद उनके द्वारा किये जाने वाले कार्य से काफी प्रभावित हुए.
वे पर्यावरण संबंधी मुद्दों से भी काफी नजदीकी से जुड़े हुए हैं। अपने कॉन्सर्ट्स में वे 'एन इनकन्विनीयंट ट्रुथ ' के एक ट्रेलर को दिखाते हैं तथा अपनी आधिकारिक वेबसाइट के माध्यम से खरीदे जाने वाले प्रत्येक एडवांस्ड टिकट की बिक्री पर एक पेड़ लगाते हैं। 7 जुलाई 2007 को ब्लंट ने लंदन स्थित वेम्बले स्टेडियममें लाइव अर्थ कार्यक्रम में परफॉर्म किया और इसके साथ ही वे नासा के साथ एक स्पेस एक्ट पार्टनरशिप के अंतर्गत हाइब्रिड टेक्नोलॉजीस द्वारा निर्मित दो प्रोटोटाइप इलेक्ट्रिक कारों में से एक को खरीद भी चुके हैं।
एक पूर्व-सैनिक के रूप में ब्लंट 'हेल्प फॉर हीरोज़' के एक संरक्षक भी हैं और उन्होंने इस चैरिटी के लिये बेनिफिट कॉन्सर्ट्स भी आयोजित किये हैं।
ब्लंट ने 2010 के हैती भूकम्प अपील की सहायता के लिये बने आगामी चैरिटी सिंगल "एवरीबडी हर्ट्स" के लिये भी अपनी आवाज़ के द्वारा योगदान भी दिया है।
रिकॉर्ड उद्योग में विशिष्ट उपलब्धियों के लिये संयुक्त राज्य अमरीका की नैशनल एकाडमी ऑफ रिकॉर्डिंग आर्ट्स एण्ड साइंसेज़ द्वारा प्रतिवर्ष ग्रैमी अवार्ड्स प्रदान किये जाते हैं। अक्सर संगीत के क्षेत्र में सर्वोच्च सम्मान माने जाने वाले इन पुरस्कारों की स्थापना 1958 में हुई.
2005 
2006 
2008 
साँचा:James Blunt
