ग्वाल कवि रीतिकाल के रीतिग्रंथकार कवि हैं। रीतिकाल के वे अन्तिम आचार्य हैं। इनके लिखे चौदह ग्रंथ मिलते हैं। इनमें प्रसिद्ध कृतियाँ हैं रसिकानन्द, साहित्यानन्द, रसरंग, अलंकार भ्रमभंजन, दूषणदर्पण तथा प्रस्तार प्रकाश। ग्वाल कवि का महत्त्व रीतिकार आचार्य की दृष्टि से बहुत है। उन्होंने 'दूषण दर्पण' में हिन्दी कवियों की कविताओं के उदाहरण संकलित करके उनका विस्तार से दोष विवेचन किया है। ग्वाल कवि से पहले दोष विवेचना को इतना अधिक महत्त्व किसी कवि ने नहीं दिया था। ग्वाल कवि का सम्बंध मथुरा से रहा है। घुमक्कड़ होने के कारण इन्हें सोलह भाषाओं का अभ्यास था।
