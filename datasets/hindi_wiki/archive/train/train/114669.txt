डॉ महेंद्र भटनागर भारतीय समाजार्थिक-राष्ट्रीय-राजनीतिक चेतना-सम्पन्न द्वि-भाषिक कवि एवं लेखक हैं। ये सन् 1946 से प्रगतिवादी काव्यान्दोलन से सक्रिय रूप से सम्बद्ध प्रगतिशील हिन्दी कविता के द्वितीय उत्थान के चर्चित हस्ताक्षरों में से एक हैं।
26 जून 1926 को प्रातः 6 बजे, झाँसी में, जन्म। महेंद्रभटनागर की प्रारम्भिक शिक्षा झाँसी, मुरार, सबलगढ़ में हुई। इन्होंने सन् 1941 में शासकीय विद्यालय, मुरार से मैट्रिक, सन् 1943 में माधव महाविद्यालय, उज्जैन से इंटरमीडिएट, सन्1945 में विक्टोरिया कॉलेज, ग्वालियर से स्नातक, सन् 1948 में नागपुर विश्वविद्यालय से परास्नातक की शिक्षा और सन् 1957 में 'समस्यामूलक उपन्यासकार प्रेमचंद' विषय पर पी-एच. डी. की उपाधि प्राप्त की।
जुलाई 1945 से इन्होने अध्यापन-कार्य शुरू किया। इनके कार्यक्षेत्र क्रमश: उज्जैन, देवास, धार, दतिया, इंदौर, ग्वालियर, महू और मंदसौर के साथ-साथ चम्बल-अंचल, मालवा, बुंदेलखंड रहा है। ये 'कमलाराजा कन्या स्नातकोत्तर महाविद्यालय, ग्वालियर से 1 जुलाई 1984 को प्रोफ़ेसर-अध्यक्ष पद से सेवानिवृत्त हुए हैं। ये हिन्दी भाषा एवं साहित्य के शोध-निर्देशक भी रहे हैं।
महेंद्रभटनागर की काव्य-यात्रा सन् 1941 के लगभग अंत में आरम्भ हुई, जब ये पंद्रह वर्ष के थे और 'विक्टोरिया कॉलेज, ग्वालियर' में इंटरमीडिएट के छात्र थे। इनकी प्रथम कविता 'सुख-दुख' है; जो वार्षिक पत्रिका 'विक्टोरिया कॉलेज मेगज़ीन' के किसी अंक में छपी थी। वैसे गंभीर साहित्य के दृष्टिगत इनकी प्रथम प्रकाशित कविता 'हुंकार' है; जो 'विशाल भारत' के मार्च 1944 के अंक में प्रकाशित हुई थी। इनका सृजन हिन्दी की तत्कालीन तीनों काव्य-धाराओं से सम्पृक्त है। इनकी साहित्यिक पहचान राष्ट्रीय काव्य-धारा, उत्तर छायावादी गीति-काव्य और प्रगतिवादी कविता से है। ये समाजार्थिक-राष्ट्रीय-राजनीतिक चेतना-सम्पन्न रचनाकार हैं। ये सन्1946 से प्रगतिवादी काव्यान्दोलन से सक्रिय रूप से सम्बद्ध हैं। इनकी अनेक कविताओं का प्रकाशन 'हंस' में हुआ। तदुपरान्त अन्य जनवादी-वाम पत्रिकाओं में भी। हिन्दी साहित्य में इनका स्थान एक प्रगतिशील कवि के रूप में मान्य है — प्रगतिशील हिन्दी कविता के द्वितीय उत्थान के चर्चित हस्ताक्षर के रूप में। सन् 1949 से इनकी काव्य-कृतियों का क्रमशः प्रकाशन शुरू हुआ। काव्य-शिल्प के प्रति जागरूक महेंद्रभटनागर छंदबद्ध और मुक्त-छंद दोनों में काव्य-सृष्टि में संलग्न रहे हैं। इनकी छंद-मुक्त गद्यात्मक कविता अत्यल्प हैं। इनकी मुक्त-छंद की रचनाएँ भी मात्रिक छंदों से अनुशासित है। ये काव्य-भाषा में तत्सम शब्दों के अतिरिक्त तद्भव व देशज शब्दों एवं अरबी-फ़ारसी, अंग्रेज़ी आदि के प्रचलित शब्दों का प्रचुर प्रयोग करते हैं। इनकी रचनाओं में विचारों-भावों की प्रधानता होती है। ये कविता की अन्तर्वस्तु के प्रति सजग रचनाकारों में से एक हैं।
'महेंद्रभटनागर की कविता-गंगा' 
प्रतिनिधि संकलन
आलोचनात्मक कृतियाँ
सम्पादित 
शोध-प्रबन्ध
अप्रकाशित शोध-प्रबन्ध
सह-लेखन
,

सम्पादन
Published research & critical studies :
Eleven volumes of poems in English :
Distinguished Anthologies :
	
	
	
	
	
मध्य-प्रदेश साहित्य परिषद्, भोपाल के द्वारा 1985 में सम्मानित
