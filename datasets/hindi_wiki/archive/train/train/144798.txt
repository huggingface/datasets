मैं खिलाड़ी तू अनाड़ी 1994 की हिन्दी भाषा की एक्शन कॉमेडी फिल्म है। अक्षय कुमार, सैफ अली खान, रागेश्वरी और शिल्पा शेट्टी अभिनीत यह फिल्म साल की शीर्ष 5 सबसे ज्यादा कमाई करने वाली फिल्मों में से एक बन गई और इसे बॉक्स ऑफिस पर सफलता घोषित कर दिया गया। इसका संगीत भी लोकप्रिय हुआ था और आज भी इसके गीत सुने जाते हैं। 
सबसे सम्मानित इंस्पेक्टरों में से एक अर्जुन जोगलकर ड्रग डीलर और गैंगस्टर, गोली द्वारा मार दिया जाता है। एक कैबरे गायक और गोली की रखैल मोना, गोली के खिलाफ गवाही देने के लिए तैयार होती है और अर्जुन का छोटा भाई इंस्पेक्टर करण द्वारा उसे पुलिस सुरक्षा में लिया जाता है। उसका लक्ष्य किसी भी अन्याय से लड़ना और अपने भाई की हत्या का बदला लेना है। जब गोली को मोना के आगामी गवाही के बारे में पता लगता है जो उसकी असली पहचान का पर्दाफाश करेगी। तो वह उसे ढूंढता है और मार देता है।
दीपक कुमार, जो कि एक रोमांटिक अभिनेता हैं, अपनी भूमिकाओं से ऊब चुका है और रोमांटिक नायक के रूप में टाइप-कास्ट होने के कारण निराश है। वह कुछ अलग करना चाहता है जो उसके सुस्त और उबाऊ अस्तित्व में कुछ बदलाव और उत्तेजना लाए। अपने नीरस जीवन को बदलने के लिए, वह नशे में डूब पड़ता है और ड्राइव करता है। उसे पुलिस गिरफ्तार कर लेती है। यही वह जगह है जहां वह करण से मिलता है और उसकी दृढ़ता, साहस और ईमानदारी से बहुत प्रभावित होता है। दीपक उसके व्यवहार का अध्ययन करना चाहता है ताकि वह इसे अपनी अगली फिल्म के लिए पृष्ठभूमि के रूप में इस्तेमाल कर सके।
सभी अनु मलिक द्वारा संगीतबद्ध।
