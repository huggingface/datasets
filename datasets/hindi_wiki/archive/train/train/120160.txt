द्वादशी शिया या बारहवे शिया या इमामी शिया शिया इस्लाम की सबसे बड़ी शाखा है। यह मानते हैं कि इनके पहले बारह इमाम दिव्य रूप से चुने हुए थे। इनकी मान्यता है कि बारहवे इमाम जो 873-874 ईसवी में ग़ायब हो गए थे, भविष्य में लौट कर आएँगे। इन आने वाले बारहवे इमाम को 'महदी' कहा जाता है। पूरे शिया समुदाय में से लगभग 85% बारहवे शिया ही होते हैं।
बारहवे शियाओं की मान्यताएँ ज़ैदी शिया और इस्माइली शिया जैसे अन्य सम्बंधित समुदायों से मिलती हैं हालांकि उनमें आपस में इमामों की संख्या को लेकर और एक इमाम से अगले इमाम की उत्तराधिकारिता को लेकर असहमति है। यह इमाम की भूमिका और परिभाषा को लेकर भी आपस में असहमत हैं।
इस सिलसिले को मानने वालों को बारह इमामी या इस्नाअशरी शिया कहा जाता है।


