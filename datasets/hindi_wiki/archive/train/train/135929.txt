भारत एक संघ है, जो 29 राज्यों एवं सात केन्द्र शासित प्रदेशों से बना है। यहां की 2008 की अनुमानित जनसंख्या 1 अरब 13 करोड़ के साथ भारत विश्व का दूसरा सर्वाधिक जनाकीर्ण देश बन गया है। इससे पहले इस सूछी में बस चीन ही आता है। भारत में विश्व की कुल भूमि का 2.4% भाग ही आता है। किंतु इस 2.4% भूमि में विश्व की जनसंख्या का 16.9% भाग रहता है। भारत के गांगेय-जमुनी मैदानी क्षेत्रों में विश्व का सबसे बड़ा ऐल्यूवियम बहुल उपत्यका क्षेत्र आता है। यही क्षेत्र विश्व के सबसे घने आवासित क्षेत्रों में से एक है। यहां के दक्खिन पठार के पूर्वी और पश्चिमी तटीय क्षेत्र भी भारत के सबसे घनी आबादी वाले क्षेत्रों में आते हैं। पश्चिमी राजस्थान में थार मरुस्थल विश्व का सबसे घनी आबादी वाला मरुस्थल है। हिमालय के साथ साथ उत्तरी और पूर्वोत्तरी राज्यों में शीत-शुष्क मरुस्थल हैं, जिनके साथ उपत्यका घाटियां हैं। इन राज्यों में अदम्य आवासीय स्थितियों के कारण अपेक्षाकृत कम घनत्व है।
ब्रिटिश भारत की प्रथम जनगणना 1872 में हुई थी। भारतीय स्वतंत्रता उपरांत प्रत्येक दस वर्षों के अंतराल पर जनगणना होती है। यह 1951 से आरंभ हुआ था। यह जनगणना महापंजीयक एवं जनगणना आयुक्त के कार्यालय द्वारा आयोजित होता है। यह कार्यालय भारत सरकार के गृह मंत्रालय के अधीन आता है और इस संघीय सरकार द्वारा आयोजित एक वृहत कार्य है।
अंतिम जनसंख्या आंकड़े 2001 की भारतीय जनगणना के जनगणना आंकड़ों के अनुसार है। 
भारत का कुल भूगोलीय क्षेत्रफ़ल 32,87,240 square kilometers α है। जनसंख्या घनत्व निकटतम पूर्णांक तक राउंडेड ऑफ है। 
2001 के आंकड़ों के अनुसार भारत की कुल जनसंख्या है: 1,028,737,436. 
