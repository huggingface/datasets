नामांकन प्रक्रिया :
सुसवाणी माता जैन धर्म के दुगड़,सुराणा एवं सांखला गौत्र की कुलदेवी है। उन्हें अम्बे माता का रूप माना जाता है।
राजा सुरदासजी सुराणा के वंश का विस्तार हुआ और समय व्यतीत होने पर राजा सुरदासजी की चौथी पीढ़ी में सतीदासजी सुराणा हुए। सती दास जी सुराणा संवत 1210 में नागौर आकर बस गये थे।श्री सतीदास सुराणा अम्बे माता के परम भक्त थे। सेठ सतीदास की मनोकामना थी कि देवी उनके घर में पुत्री के रूप में जन्म ले। माता अम्बे देवी ने उनकी मनोकामना को पूर्ण किया और पुत्री रूप में संवत 1219 की आश्विन शुक्ला द्वितीया को नागौर में जन्म लिया। इन्होंने अपनी पुत्री का नाम सुसवाणी रखा।।
संवत 1229 में दस वर्ष की आयु में उनका विवाह सम्बन्ध दुग्गड़ परिवार में करना तय हुआ।। उस समारोह में सूबेदार भी आमंत्रित था। सुसवाणी जी जब बाने बैठी। तब वहां के मुसलमान सूबेदार ने उनके रूप लावण्य पर मुग्ध होकर स्वयं उनसे विवाह करने की ठान ली। सेठ सतीदासजी को बुलाकर उनके सामने अपना प्रस्ताव रखा।सेठजी इस बात को सुनकर बहुत दुखी हुए और कहा, “मुसलमान और हिंदू के बीच यह विवाह सम्बन्ध कैसे हो सकता है?”किन्तु सूबेदार अपनी जिद पर था।आज्ञा पालन न करने पर उसने सारे परिवार को कोल्हू में पिसवाने की धमकी दी। सेठ सती दास जी कीरग-रग में हिंदुत्व का खून भरा था उन्होंने दृढ़ता से सूबेदार का प्रस्ताव ठुकरा दिया। फिर क्या था? सूबेदार ने तुरन्त ही उन्हें जेल भिजवा दिया। इधर जब उनकेपरिवार वालों को इस बात का पता लगा तो सभी सुसवाणी जी को कोसने लगे। तब वे दुखी हो मनही मन अरिहन्त भगवान भगवान का स्मरण करने लगी। प्रार्थना करते वक्त उन्हें नींद आ गई। स्वप्न में उन्हें किसी तेजस्वी मूर्ति ने दृष्टांत देकर कहा कि :-
""घबराने की बात नहीं है। उसकी ये औकात नहीं है।। तू उस दुष्ट को ये कहलादे । शर्त रखी है तेरे आगे।। सात पांवड़े की छूट देकर। पीछा कर ले घोड़े चढ़कर।। वो तुझको नहीं पकड़ पायेगा। दौड़-दौड़ कर थक जायेगा।। स्वप्न का हाल कहां माते से। मस्तक केसर तिलक सजे थे।। सूबेदार को दे संदेशा। कुछ ना घटने का अंदेशा।।""
इतनी बात कह कर मूर्ति लोप हो गई।सुसवाणी जी उठी और उन्होंने अपने स्वप्न का सब हाल अपनी माता जी से कहा और उसके प्रमाण स्वरुप सब के मस्तक पर केसर के तिलक देखे गये। सब को धैर्य बंधा तुरंत ही सूबेदार को संदेश भेजा गया। सूबेदार सुनकर प्रसन्न हुआ और तुरंत स्वीकृति दे दी। दोनोंतरफ उत्साह से तैयारियां होने लगी। सेठजी को मुक्त कर दिया गया। बहुत जल्दी ही खूब सजा धज कर कुछ सैनिकों को साथ लिये सूबेदार सेठजी के भवन पर आ पहुँचा।दौड़ने से पूर्व उन्होंने अपने घर के दरवाजे पर कुंकुम भरे हाथ का छापा लगाया। वह आज भी पत्थर में ज्यों का त्यो अंकित है।सत्य कथा का वो द्योतक है। सात पांवडे की छूट देकर सुसवाणी जी आगे-आगे दौड़ने लगी और सूबेदार अपने सैनिकों सहित घोड़े पर बैठा उनका पीछा करने लगा। प्रस्तावित कार्यक्रम के अनुसार सुसवाणी पैदल दौड़ने लगी और सूबेदार अश्व पर सात कदम पीछे। सूर्योदय की प्रथम किरण के साथ दौड़ प्रारम्भ हुई। दोनों मीलों दौड़ते रहे परंतु फासला यथावत रहा। जब सुसवाणी जी दौड़ते हुए थक गयी तो प्रार्थना की है प्रभो! मेरी रक्षा करो, मैं अब और अधिक नहीं दौड़ सकती। अधिष्ठात्री देवी ने प्रार्थना सुनी तभी सामने से एक सिंह आता हुआ दिखाई पड़ा देवी ने आकाशवाणी में उन्हें सिंह पर सवार होकर आगे बढ़ने को कहा।आज्ञानुसार सुसवाणी जी तुरन्त सिंह पर सवार हो गयी और सिंह दौड़ने लगा। चलते-चलते वर्तमान बीकानेर के अंतर्गत श्री सिंधु मोरखाणा गांव के नजदीक पहुँच गई। वहां भगवान शिवशंकर भोलेनाथ का अत्यन्त प्राचीन मंदिर था यहां पर भी सुसवाणी जी ने भोलेनाथ से प्रार्थना की,"हे प्रभु! मेरी रक्षा करो। मुझे छिपने का स्थान दो।" भोले शिव ने साक्षात् प्रकट होकर अपना चिमटा मंदिर के सामने की ओर फेंका और कहा -"हे देवी आप सीधे वहां चली जाईये जहां यह चिमटा गिरा है वहीं आपका स्थान है।"भोलेनाथ का फेंका हुआ चिमटा एक केर के पेड़ के बीच में पड़ा था। सुसवाणी के वहां पहुँचते ही पृथ्वी और वृक्ष दोनों शब्द करते हुए फटे। सुसवाणी जी सिंह के सहित उसमें समा गई और जमीन फिर ज्यों की त्यों हो गई। सुसवाणी जी के चीर का चार अंगुल पल्ला बाहर रह गया। सूबेदार और उसके साथी उस पल्ले को लेकर ही झगड़ने लगे। सभी उससे विवाह करना चाहते थे। बात बढ़ गईं,तलवारें खिंच गई और वे वहां आपस में लड़कर समाप्त हो गये। जिनकी देवलियां आज भी मोरखाणा में विद्यमान है। सुसवाणी का यह आश्रय वृक्ष सं.1229 से लेकर आज तक उसी स्थान पर हरा भरा खड़ा है।

भगवान शिव का अतिप्राचीन मंदिर जहां पर भगवान ने स्वयं प्रकट होकर केर के वृक्ष की तरफ अपना चिमटा फेंका था जिससे पृथ्वी और वृक्ष अट्टहास कर फट गये
मां सुसवाणी जी का आश्रय वृक्ष सं.1229 से लेकर आज तक उसी स्थान पर हरा भरा खड़ा है केर के वृक्ष का वह स्थान जहां पर भगवान शिव का चिमटा गिरने से यह जमीन के साथ दो भागों में विभाजित हो गया था मां सुसवाणी सिंह के सहित उसमें समा गई और जमीन फिर ज्यों की त्यों हो गई
       

नागौर के सतीदास सुराणा। जिनके धर दिव्य कन्या आना।।पूरे घर में खुशियाँ छाई। सुसवाणी माता जी घर आई।।संवत् बारह सौ उन्नतीस। आयु थी दस वर्ष के बीच।।शादी की हो गई तैयारी। छोटी कन्या बड़ी दुलारी।।हुआ सम्बन्ध दुग्गड़ परिवार। खुशियां छाई असीम अपार।।सुसवाणी जब बाने बेठी। घटना एक अजब हो बैठी।।एक मुसल्मां सूबेदार। जिसने सबको किया होशियार।।सुन्दर कन्या थी सुसवाणी। उसने शादी करने की ठानी।।बात ये सुनकर पिता घबराये। कैसे मुसल्मां संग परणायें।।ये सम्बन्ध नहीं हो सकता।सूबेदार था जिद का पक्का।।आज्ञा पालन न करने पर। धमकी दे दी गरज-गरज कर।।कोल्हू में पिसवा डालूंगा। गिन-गिन कर सबको मारूंगा।।सेठ सतीदास हिन्दू खरा था। नस-नस में हिन्दुत्व भरा था।दृढ़ता से प्रस्ताव ठुकराया। सूबेदार ने जेल भिजवाया।।घर वालों को पता चला जब| सुसवाणी जी को कोसा तब।।मन ही मन जब दुखी हुई माता। दुखी मन तब ही प्रभु को ध्याता।।नैन मूंद अरिहन्त को ध्यायी। ध्यान ही ध्यान में निन्दिया आई।|स्वप्न में तेजस्वी भगवान ने। दर्शन देकर कहा वचन में।।घबराने की बात नहीं है। उसकी ये औकात नहीं है।।तू उस दुष्ट को ये कहलादे । शर्त रखी है तेरे आगे।।सात पांवड़े की छूट देकर। पीछा कर ले घोड़े चढ़कर।।वो तुझको नहीं पकड़ पायेगा। दौड़-दौड़ कर थक जायेगा।।स्वप्न का हाल कहां माते से। मस्तक केसर तिलक सजे थे।।सूबेदार को दे संदेशा। कुछ ना घटने का अंदेशा।।दोनों तरफ ही खुशियाँ छाई। सेठ को दे दी उसने रिहाई।।सुसवाणी जी तैयार खड़ी थी। ये तो परीक्षा की ही घड़ी थी।।दौड़ से पहले द्वार पे आई। कुंकुम के हाथ का छापा लगाई।।वो पत्थर में ज्यों का त्यों है। सत्य कथा का वो द्योतक है।।ससवाणी जी जब थक के हारी। रक्षा करने को माँ को पुकारी।।हुई तब जोर से आकाशवाणी। शेर पे बैठ गई सुसवाणी।।दौड़ के मोरखाणा जब पहुँची। मंदिर के अन्दर थे शिवजी।।बोली रक्षा करो त्रिपुरारी। मैं अबला हूं शरण तिहारी।।भोले ने फिर हाथ घुमाया। चिमटा फेंक दिखाई माया।।सुसवाणी जी के वहाँ पहुँचते। पृथ्वी वृक्ष अट्टाहास कर फटते।।सुसवाणी जी पृथ्वी में समाई। चारों ओर जमीं थर्राई।।वो देवलियां आज भी वहीं हैं। सुसवाणी माता भी वहीं है।।केर का पेड़ भी वहीं खड़ा है। वर्षों बाद भी हरा-भरा है।

संवत 1232 की एक रात को सतिदास जी के छोटे भाई मलाह्दास जी को स्वप्न आया ,स्वप्न में देवी ने भूमि में प्रवेश होने वाले स्थान पर मन्दिर बनाकर मूर्ति सथापना करवाने की आज्ञा दी, मल्हा जी ने उस स्थान पर पानी की कमी व् धन का आभाव बताया|उस स्थान पर माताजी ने उन्हें गोशाला में गडे हुए धन का भंडार बताते हुए कहा की देवालय बनाकर उसमे भगवन की उरती सथापना करो और साथ में अपना स्थान तथा गोशाला व् कुआ बनवाने को कहा | धन का भंडार बताते हुए माताजी ने कहा की गोशाला के बिच एक मोरी हे जिसमे धन के भरे हुए 1008 कलश रखे हुए हे जिसमे से एक कलश में सादे तिन करोड़ के जवाहरात का डिब्बा हे इस धन का प्रयोग करके संसार में प्रतिष्ठा प्राप्त करो|सुसवानी जी आज्ञा अनुसार माला जी ने सवेरे उठते ही धन निकलवाया| मूर्ति की सथापना के लिए मन्दिर आदि की नीव डालने से पहले एक कुआ खुदवाया इस कुए में बहुत ही मीठा पानी निकला| मन्दिर भी तेयार हुआ इसमे मूर्ति सत्थापना हेतु फ़िर माताजी का ध्यान किया रात्रि को स्वप्न में प्रकट होकर माताजी ने कहा की देवल के अगवानी बाजु में तिस पवाडा पर 9 हाथ तले मूर्ति हे उसे निकलवाकर स्थापित करो|माग सुदी पंचमी संवत 1232 का मोहरत निकलवाया गया और उस दिन नागौर में देवल तथा गोशाला की नीव डाली गई | जमीन तो नाहारो की थी लेकिन किंतु भवन निर्माण सुराना जी ने करवाया| 
मोरखाणा का मुख्य मंदिर,मां सुसवाणी का दरबार
मोरखाणा के मुख्य मंदिर में सुसवाणी माता की मुख्य चमत्कारिक मूर्ति
मोरखाणा के मुख्य मंदिर में सुसवाणी माता की मूर्ति
यह स्थान बीकानेर से 28 मील दक्षिण-पूर्व में है। यहां का सुसवाणी देवी का मंदिर उल्लेखनीय है। यह मंदिर एक ऊँचे टीले पर बना है तथा इसमें एक तहखाना, खुला हुआ प्रांगण एवं बरामदा है। यह सारा जैसलमेरी पत्थरों का बना है और इसके तहखाने की बाहरी चाहरदीवारों पर देवताओं और नर्तकियों की आकृतियां खुदी है। इसी प्रकार द्वार भाग भी खुदाई के काम से भरा हुआ है। तहखाने के चारों तरफ एक नीची दीवार बनी है। प्रागंण पर छत है जो 16 खंभों पर स्थित है, जिनमें 12 तो चारों ओर घेरे में लगे हैं। शेष 4 मध्य में हैं। मध्य के चारों स्तंभ और तहखाने के सामने के दो स्तंभ घटपल्लभ शैली में बने हैं। घेरे में लगे हुए स्तंभ श्रीधर शैली के हैं। मध्य के स्तंभों में से एक पर बैठे हुए मनुष्य की आकृति खुदी है। तहखाने के सामने दांई तरफ के स्तंभ पर दो लेख खुदे हैं। एक तरफ का लेख स्पष्ट नहीं है तथा दूसरी तरफ का लेख 1172 ई0 का है तथा इसके ऊपरी भाग में एक स्री की आकृति बनी हुई है।
नवरात्रि में इस मंदिर बड़ा मेला लगता है। शिवरात्रि में भी बड़ा मेला भरता है। सुसवाणी माता मंदिर ट्रस्ट और गांव वासियों के सहयोग से यहाँ कई धर्म शालाएं बनी हुई हैं जहाँ वर्ष पर्यन्त यात्री आकर रुकते हैं जिनकी निशुल्क व्यवस्था की जाती है। यहाँ प्रतिवर्ष चैत्र शुक्ल नवमी और आश्विन शुक्ल नवमी को विशेष पूजा होती है और आश्विन शुक्ल दशम को मोरखाणा में मेला भरता है। मुण्डन के समय सवा सेर की लापसी, नारियल, रोटी आदि चढ़ाई जाती है। केर के वृक्ष के नीचे जड़ूला उतारा जाता है। भैरवजी को तेल चढ़ाया जाता है और शिवलिंग की धूमधाम से पूजा होती है। लाल वस्त्र धारण कर पूजा की जाती है। आरती के बाद भोग लगता है। अखण्ड ज्योति जलती है। यहाँ तीर्थयात्रियों के लिए समुचित आवास और भोजन की व्यवस्था सुराणा भाईपा की है।
सम्वत 1232 में सतीदास के अनुज माल्हदास को देवी ने स्वप्न में मन्दिर निर्माण का आदेश दिया। उस समय जल और धन के अभाव की पूर्ति देवी चमत्कार से पूर्ण हुई। वहां खुदाई की गई जिसमें उन्हें जवाहरात से भरे 1008 घड़े मिले और कुएं की खुदाई में सुस्वाद जल मिला। देवी के आदेश से देवी की मूर्ति भूमि से निकालकर प्रतिष्ठा कराई।
मोरखाना जाने के लिए नोखा जो की राजस्थान के बीकानेर जिले से 45 किमी दुरी पर है वहां जाना पड़ता हे उसके बाद नोखा से कोई साधन करके या अपने पर्सनल साधन से काकडा चौराहा होते हुए बेरासर गांव आता हे वहा से सीधे मोरखाना के लिए रास्ता जाता हे जहां पर खाने पिने और ठहरने के लीये सब सुविधाए है|
मोरखाणा का मुख्य मंदिर,मां सुसवाणी का दरबार
मोरखाणा के मुख्य मंदिर में सुसवाणी माता की मुख्य चमत्कारिक मूर्ति
भगवान शिव का अतिप्राचीन मंदिर जहां पर भगवान ने स्वयं प्रकट होकर केर के वृक्ष की तरफ अपना चिमटा फेंका था जिससे पृथ्वी और वृक्ष अट्टहास कर फट गये
भगवान शिव का अतिप्राचीन मंदिर 2
मोरखाणा के मुख्य मंदिर में सुसवाणी माता की मूर्ति 1
मोरखाणा के मुख्य मंदिर में सुसवाणी माता की मूर्ति 2
मोरखाणा के मुख्य मंदिर में सुसवाणी माता की मूर्ति 3
मोरखाणा के मुख्य मंदिर में सुसवाणी माता की मूर्ति 4
मोरखाणा के मुख्य मंदिर में सुसवाणी माता की मूर्ति 5
मोरखाणा के मुख्य मंदिर में सुसवाणी माता की मूर्ति 6
नागौर, राजस्थान में स्थित सुसवाणी माता का मंदिर
राजरहाट, पश्चिम बंगाल में स्थित सुसवाणी माता का मंदिर
देवप्रस्थ, राजरहाट, पश्चिम बंगाल में स्थित सुसवाणी माता का मंदिर
विल्लुपुरम, तमिलनाडु में स्थित सुसवाणी माता मंदिर
कर्नाटक में स्थित सुसवाणी माता का मंदिर
कंवलियास के मंदिर में माता की मूर्ति
नागौर के मंदिर में माता की मूर्ति
नागौर के मंदिर में माता की मूर्ति
राजरहाट के मंदिर में माता की मूर्ति
राजरहाट के मंदिर में माता की मूर्ति 1
राजरहाट के मंदिर में माता की मूर्ति 2
राजरहाट के मंदिर में माता की मूर्ति 3
राजरहाट के मंदिर में माता की मूर्ति 4
राजरहाट के मंदिर में माता की मूर्ति 5
कर्नाटक के मंदिर में माता की मूर्ति
विल्लुपुरम के मंदिर में माता की मूर्ति
केर के वृक्ष का वह स्थान जहां पर भगवान शिव का चिमटा गिरने से यह जमीन के साथ दो भागों में विभाजित हो गया था मां सुसवाणी सिंह के सहित उसमें समा गई और जमीन फिर ज्यों की त्यों हो गई
मां सुसवाणी जी का आश्रय वृक्ष सं.1229 से लेकर आज तक उसी स्थान पर हरा भरा खड़ा है
