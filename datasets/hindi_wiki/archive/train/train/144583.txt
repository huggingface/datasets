दिवंगत फिल्म व टीवी कलाकार प्रिया तेंदुलकर द्वारा अभिनीत रजनी दूरदर्शन पर रविवार को प्रसारित अत्यंत लोकप्रिय धारावाहिक था। इसके निर्देशक बासू चटर्जी थे। इसमें उनके पति की भूमिका वास्तविक जीवन में उनके पति करण राज़दान ने निभाई थी, पुत्री की भूमिका बाल कलाकार बेबी गुड्डु ने की थी। धारावाहिक का शीर्षक गीत आशा भोंसले ने गाया था। बासू प्रारंभ में इस भूमिका के लिये अभिनेत्री पद्मिनी कोल्हापुरे को लेना चाहते थे पर वे इस प्रकल्प को समय न दे सकीं।
रजनी एक आम गृहणी की समाज में व्याप्त भ्रष्टाचार व अन्याय के खिलाफ की रोज की जंग की कहानियाँ दिखाई जाती थी, धारावाहिक होने के उपरांत भी आम तौर पर एक एपीसोड में एक ही प्रहसन दिखाया जाता था। रजनी ने समाज पर भी खासा प्रभाव डाला और लोगों को इन सामाजिक बुराइयों के खिलाफ लोहा लेने की प्रेरणा दी। 2002 में प्रिया की असमय मृत्यु पर तत्कालीन प्रधानमंत्री अटल बिहारी वाजपेयी ने कहा, "रजनी के रूप में उनकी जिहादी भूमिका ने अनेक सामाजिक मुद्दों को मुखरित किया"।
