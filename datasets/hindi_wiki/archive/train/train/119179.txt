गोपाल गणेश आगरकर भारत के महाराष्ट्र प्रदेश के समाज सुधारक एवं पत्रकार थे। वे मराठी के प्रसिद्ध समाचार पत्र केसरी के प्रथम सम्पादक थे। किन्तु बाल गंगाधर तिलक से वैचारिक मतभेद के कारण उन्होने केसरी का सम्पादकत्व छोड़कर सुधारक नामक पत्रिका का प्रकाशन आरम्भ किया। आगरकर, विष्णु कृष्ण चिपलूणकर तथा तिलक "डेकन एजुकेशन सोसायटी" के संस्थापक सदस्य थे।
आगरकर जी का जन्म महाराष्ट्र के सातारा जिला के तम्भू गाँव में एक गरीब परिवार में हुआ था। उनकी प्राथमिक शिक्षा कराड के प्राइमरी स्कूल में हुई थी। कराड के एक न्यायालय में क्लर्क का काम करने के बाद वे रत्नागिरि चले गये किन्तु वहाँ शिक्षा ग्रहण न कर पाये। उन्होने 1878 में बीए तथा सन 1880 में एम ए किया।
