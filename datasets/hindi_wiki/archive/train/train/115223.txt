खुर कुछ स्तनधारी जानवरों के पाऊँ की उँगलियों के उस अंतिम भाग को कहा जाता है जो उनका भार उठाए और केराटिन नामक नाखून-जैसी सख़्त​ चीज़ से ढका हो।खुर को सूम भी कहते है। खुर वाले पशुओं को खुरदार या अंग्युलेट कहा जाता है और इनमें बहुत से जाने-पहचाने जानवर शामिल हैं जैसे कि घोड़ा, गधा, ज़ेब्रा, गाय, गेंडा, ऊँट, दरियाई घोड़ा, सूअर, बकरी, तापीर, हिरन, जिराफ़, ओकापी, साइगा और रेनडियर। खुर का किनारा और अंदरूनी भाग दोनों पशु का भार उठाते हैं। खुर जानवर के चलने से घिसते रहते हैं लेकिन नाखूनों की तरह आजीवन उगते भी रहते हैं।
जीववैज्ञानिक खुरों में उँगलियों की संख्या के आधार पर खुरों को दो श्रेणियों में बांटते हैं: सम संख्या वाले खुर और विषम संख्या वाले खुर।
