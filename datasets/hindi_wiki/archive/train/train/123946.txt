मौसमी चटर्जी एक हिन्दी फिल्म अभिनेत्री हैं।
मौसमी चटर्जी कलकत्ता में जन्मी हैं। उनके पिता फौज में थे। इसके अलावा उनके दादा जज के रूप में काम कर चुके थे। उनका एक भाई तथा बहन भी हैं। उनका विवाह बहुत ही कम उम्र में जयंत मुख़र्जी से हुआ था। वे महान गायक हेमंत कुमार के पुत्र थे। उनकी दो बेटियां हैं जिनके नाम पायल और मेघा हैं। उन्होंने अपना फ़िल्मी सफ़र शादी के बाद शुरू किया था जो कि उस समय बड़ी ही अनोखी बात थी। 
