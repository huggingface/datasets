कुंदापुर वामन कामथ, भारत के सबसे बड़े निजी बैंक आईसीआईसीआई के नॉन-एग्जिक्यूटिव अध्यक्ष हैं। श्री कामथ ने 1 मई 1996 से 30 अप्रैल 2009 तक, कार्यकारी जिम्मेदारियों से अपनी सेवानिवृत्ति तक, आईसीआईसीआई बैंक के प्रबंध निदेशक और सीईओ के रूप में कार्य किया।
कामथ का जन्म 2 दिसम्बर 1947 को मंगलौर, कर्नाटक में हुआ जहां उन्होंने अपने प्रारंभिक जीवन का अधिकांश हिस्सा व्यतीत किया। सेंट एलॉसियस स्कूल से हायर सेकेंडरी और प्री-यूनिवर्सिटी की शिक्षा प्राप्त करने के बाद उन्होंने मैकेनिकल इंजीनियरिंग में स्नातक उपाधि प्राप्त करने के लिए सूरथकल में स्थित कर्नाटक रीजनल इंजीनियरिंग कॉलेज में दाखिला लिया। 1969 में केआरईसी से स्नातक उपाधि प्राप्त करने के बाद उन्होंने व्यावसाय प्रबंध में परास्नातक डिग्री प्राप्त रने के लिए इंडियन इंस्टीट्यूट ऑफ मैनेजमेन्ट, अहमदाबाद में दाखिला लिया।
1971 में आईआईएम से परास्नातक पूर्ण करने के बाद, कामथ ने आईसीआईसीआई के प्रोजेक्ट फाइनेंस विभाग से अपने करियर की शुरुआत की और अनुभव प्राप्ति के लिए विभिन्न विभागों में कार्य किया जिनमे, लीजिंग जैसे नए कारोबार की स्थापना, वेंचर कैपिटल, क्रेडिट रेटिंग के साथ-साथ सामान्य प्रबंधन पदों पर कार्य शामिल थे। अपनी सामान्य प्रबंधन जिम्मेदारियों के तहत उन्होंने आईसीआईसीआई के कंप्यूटरीकरण कार्यक्रम की शुरुआत की और उसे लागू किया। प्रारंभिक वर्षों से ही प्रौद्योगिकी के क्षेत्र में पर्याप्त निवेश के परिणामस्वरूप ऐसी प्रणालियां विकसित की गयीं जो आज आईसीआईसीआई को प्रतिस्पर्धी रूप से काफी सक्षम बनाती हैं। कामथ को आम तौर पर आईसीआईसीआई के कारोबार का विस्तार कर इसे कंपनियों और खुदरा ग्राहकों की वित्तीय जरूरतों को पूरा करने वाले एक प्रौद्योगिकी-सक्षम संगठन के रूप में स्वयं को स्थापित करने का श्रेय दिया जाता है।
1988 में कामथ, मनीला स्थित एशियन डेवेलपमेंट बैंक के निजी क्षेत्र विभाग में शामिल हुए. एडीबी में उनका कार्य अनुभव प्रमुख रूप से चीन, भारत, इंडोनेशिया, फिलीपींस, बांग्लादेश और वियतनाम की विभिन्न परियोजनाओं में रहा था। वे कई कंपनियों के बोर्डों में एशियन डेवेलपमेंट बैंक के प्रतिनिधि के रूप में शामिल थे।
मई 1996 में कामथ आईसीआईसीआई के प्रबंध निदेशक और मुख्य कार्यकारी अधिकारी के रूप में वापस लौटे. कामथ ने खुदरा ग्राहकों के लिए समूह की सेवाओं के प्रसार में महत्वपूर्ण भूमिका निभाई. उन्होंने 1996-98 के दौरान कई गैर-बैंकिंग वित्त कंपनियों के अधिग्रहण की श्रृंखलाबद्ध प्रक्रिया की शुरुआत की और आईसीआईसीआई बैंक के गठन का मार्ग प्रशस्त किया।
कामथ वर्तमान में मुंबई में रहते हैं। उनकी पत्नी का नाम राजलक्ष्मी है और उनका एक पुत्र अजय कामथ तथा एक पुत्री अज्ञा कामथ पाइ हैं। उनके दो पोते हैं, नंदन कामथ पाई और लक्षण कामथ पाई जो संयुक्त राज्य अमेरिका में रहते हैं।
कामथ कई शैक्षिक संस्थाओं के प्रबंध-परिषद् के सदस्य हैं, जिनमे शामिल हैं - भारतीय प्रबंधन संस्थान अहमदाबाद, इंडियन स्कूल ऑफ बिज़नस, नेशनल इंस्टीट्यूट ऑफ बैंक मैनेजमेंट, पंडित दीनदयाल पेट्रोलियम विश्वविद्यालय, गांधीनगर तथा मनिपाल यूनिवर्सिटी ऑफ हायर एजुकेशन. कामथ भारतीय उद्योग परिसंघ ) की राष्ट्रीय परिषद के सदस्य भी हैं। के.वी. कामथ को 2 मई 2009 को इन्फोसिस लिमिटेड के निदेशक बोर्ड के सदस्य के रूप में चुना गया था; मीडिया द्वारा ऐसा अनुमान लगाया जा रहा है कि श्री कामथ 2011 में श्री मूर्ति की सेवानिवृत्ति के बाद इन्फोसिस के गैर-कार्यकारी अध्यक्ष बन सकते हैं।
