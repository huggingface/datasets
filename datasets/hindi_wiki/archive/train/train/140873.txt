हज़रत शाहजलाल अन्तर्राष्ट्रीय विमानक्षेत्र
 हज़रत शाहजलाल अन्तर्राष्ट्रीय विमानक्षेत्र , पूर्व नाम ज़िया अन्तर्राष्ट्रीय विमानक्षेत्र एवं ढाका अन्तर्राष्ट्रीय विमानक्षेत्र, बांग्लादेश का सबसे बड़ा विमानक्षेत्र है। यह ढाका शहर में स्थित है और यहां 1980 से प्रचालन आरंभ हुआ और पुराने तेजगाँव एयरपोर्ट के बाद यहां से देश के सभि अन्तर्राष्ट्रीय प्रचालन आरंभ हो गये। यह सभी बांग्लादेशी वायुसेवाओं का गृह-बेस एवं हब है, जिनमें बिमान बांग्लादेश एयरलाइंस, जीएमजी एयरलाइंस, रीजेंट एयरवेज़ एवं यूनाइटेड एयरवेज़ आते हैं।
यह विमानक्षेत्र 1,981 एकड़ में बना है और देश के लगभग 66% अन्तर्राष्ट्रीय एवं अन्तर्देशीय आगमन एवं प्रस्थान यहां से ही संपन्न होते हैं। इसके बाद देश का दूसरा बड़ा विमानक्षेत्र है शाह अमानत अन्तर्राष्ट्रीय विमानक्षेत्र जो चिट्टागौंग में स्थ्ति है यात्री संख्या का 21% भाग वहन करता है। ढाका विमानक्षेत्र से वार्षिक लगभग 40 लाख अन्तर्राष्ट्रीय एवं 20 लाख अन्तर्देशीय यात्री तथा 1,50,000 टन माल यातायात संपन्न होता है। इस विमानक्षेत्र की यात्री क्षमता 80 लाख यात्री वार्षिक है, और सी.ए.ए.बी द्वारा यहां के लिये 2026 तक के लिये पर्याप्तअनुमानित की गई है। वर्तमान में यहां से 26 वायुसेवाएं विश्व के 19 देशों के 34 शहरों को अन्तर्राष्ट्रीय एवं अन्तर्देशीय गंतव्यों को जोड़ती हैं। इनके अलावा 7 माल एवं कार्गो वायुसेवाएं भी यहां से संचालित होती हैं। यहां की दैनिक यातायात गतिविधि मात्रा 190 है।
यहां की राजकीय वायुसेवा बिमान बांग्लादेश एयरलाइंस यहां से यूरोप एवं एशिया के 20 गंतव्यों को उड़ानें उपलब्ध कराती है।

