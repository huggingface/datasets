

नमस्कार। 
मैं पूर्णिमा वर्मन, कवि, लेखक और पत्रकार अपने काम के लिए एम.एस.ऑफ़िस हिन्दी का प्रयोग करती हूँ। मेरी दो जाल-पत्रिकाएँ अभिव्यक्ति और अनुभूति। कुछ लोगों को काफ़ी पसंद आती हैं। इन्हें कुछ संस्थाओं द्वारा पुरस्कृत भी किया गया है। इसके अतिरिक्त मुझे कविता कोश पर काम करना पसंद है, जहाँ मेरा एक कविता संग्रह भी है। मेरे दो चिट्ठे चोंच में आकाश और धूप बारिश भी हैं जिन पर कुछ लिखने का समय बहुत कम होता है पर वहाँ मेरी कुछ नई कविताएँ हमेशा रहती हैं। कोई भी सदस्य, संपादक और प्रबंधक मुझसे MSN मेसेंजर पर इस आई डी से बात कर सकते हैं abhi_vyaktiathotmail.com
मैं अधिकतर भारतीय साहित्य, संस्कृति, दर्शन और कला से सम्बंधित विषयों पर लिखना पसंद करती हूं। आशा है हम साथ मिलकर हिंदी विकी को अच्छा विकसित कर सकेंगे। शायद मैं जल्दी ही ज्ञानपीठ या मकर संक्रांति लेखों को बेहतर बनाने का काम शुरू करूँगी। 

