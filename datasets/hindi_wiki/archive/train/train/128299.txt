अर्धचालक प्रयोगशाला या 'सेमीकंडक्टर लेबोरेटरी' भारत सरकार के अंतरिक्ष विभाग के अन्तर्गत एक संस्था है जिसका मुख्य उद्देश्य अर्धचालक प्रक्रिया से संबंधित क्षेत्र में, सेमी-कंडक्टर प्रौद्योगिकी, सूक्ष्म इलेक्ट्रॉनिक्स यांत्रिकीय प्रणाली को सहायता, प्रौन्नति, मार्गदर्शन और समन्वयता के साथ अनुसंधान एवं विकास करना है। इसको पूर्व में सेमीकंडक्टर कॉम्प्लेक्स लिमिटेड के नाम से जाना जाता था। इसकी स्थापना 1983 में की गई थी।
एससीएल ने अपने गृह अनुसंधान एवं विकास के तहत 3 माइक्रॉन, 2 माइक्रॉन, 1.2 माइक्रॉन एवं 0.8 माइक्रॉन सीमॉस प्रौद्योगिकी के साथ-साथ विशिष्ठ प्रौद्योगिकी जैसे कि ईपीरोम एवं युग्मित युक्त युक्तियों का विकास किया है। एससीएल ने कर्इं वर्षों तक बहुआयामी परिपथों का विकास और आपूर्ति की है। जिसमें से बहुतायत में विशिष्ट किस्म के एकीकृत परिपथों, जिन्हें उच्च विश्वसनीयता एवं औद्योगिक उपयोग हेतु तैयार किया गया।
