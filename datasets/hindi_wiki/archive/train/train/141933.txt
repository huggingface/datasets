क्षुद्रग्रहों की वर्णक्रम-श्रेणियाँ उनके उत्सर्जन वर्णक्रम, रंग और कभी-कभी ऐल्बीडो के आधार पर निर्धारित होती हैं। बहुत हद तक यह क्षुद्रग्रहों की सतहों पर मौजूद सामग्रियों का भी संकेत देती हैं। छोटे क्षुद्रग्रहों में क्षुद्रग्रह की ऊपर की सतह और अंदरूनी रचना में कोई अंतर नहीं होता जबकि 4 वेस्टा जैसे बड़े क्षुद्रग्रहों की भीतरी संरचना बाहरी परत से काफ़ी भिन्न हो सकती है।
वर्णक्रम, ऐल्बीडो, आदि के आधार पर क्षुद्रग्रहों को श्रेणियों में बाँटने वाली कई व्यवस्थाएँ ईजाद की गई हैं लेकिन उनमें से दो अधिक प्रचलित हैं।
यह सन् 1984 में डेविड थोलेन नामक खगोलशास्त्री द्वारा प्रस्तवित की गई थी। इसकी श्रेणियाँ 1980 में 'अष्टवर्णीय क्षुद्रग्रह सर्वेक्षण' के तहत 978 क्षुद्रग्रहों पर किये गये अध्ययन के आधार पर परिभाषित की गई थी। इस व्यवस्था में 14 श्रेणियाँ हैं। अधिकांश क्षुद्रग्रह इनमें से केवल 3 श्रेणियों में पड़ते हैं और बाक़ी 11 में कम ही क्षुद्रग्रह आते हैं।
तीन मुख्य श्रेणियाँ इस प्रकार हैं:
अन्य श्रेणियाँ इस प्रकार हैं:
इस श्रेणी व्यवस्था में अगर किसी क्षुद्रग्रह में एक से अधिक श्रेणी के गुण हों तो उसे कभी-कभी CG जैसी मिश्रित श्रेणी में डाल दिया जाता था।
यह सन् 2002 में गठित एक श्रेणी-व्यवस्था है। यह 1447 क्षुद्रग्रहों का अध्ययन करने वाले 'छोटे मुख्य-घेरे क्षुद्रग्रहों के वर्णक्रमी सर्वेक्षण' पर आधारित है। हालांकि इसमें वर्णक्रमों को अधिका बारीक़ी से मापा गया, इसमें मापे गये वर्णक्रम का विस्तार थोलेन अध्ययन से कम था। जब SMASS की श्रेणीयाँ निर्धारित की गई तो जहाँ तक सम्भव था पुरानी थोलेन श्रेणीयाँ रखने की कोशिश की गई। SMASS की श्रेणीयाँ इस प्रकार हैं:
