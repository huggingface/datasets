हंगू पाकिस्तान के ख़ैबर-पख़्तूनख़्वा प्रांत का एक ज़िला है। यह कोहाट ज़िले के पश्चिम में और करक ज़िले के उत्तर-पश्चिम में स्थित है। इसकी उत्तरी सीमा ओरकज़​ई एजेंसी, पश्सिमोत्तरी सीमा कुर्रम एजेंसी और दक्षिणी सीमा उत्तरी वज़ीरिस्तान से लगती है जो तीनों पाकिस्तान के संघ शासित क़बाईली क्षेत्र में आते हैं।
हंगू ज़िले में सन् 1998 में 3,14,529 लोगों की आबादी थी। इसका क्षेत्रफल क़रीब 1,097 वर्ग किमी है। 30 जून 1996 तक यह कोहाट ज़िले का हिस्सा था, लेकिन उस दिन इसे एक अलग ज़िले का दर्जा दे दिया गया। ख़्वाजा ख़िज़र नाम का गाँव अब इन दोनों ज़िलों की आपसी सीमा है। इसकी राजधानी भी हंगू नामक शहर है। यहाँ के लोग बंगश और अन्य क़बीलों के पठान हैं और इस पूरे क्षेत्र में पश्तो बोली जाती है।
एक मैदान
रेलवे का पुल
नरयाब शहर में एक मस्जिद
