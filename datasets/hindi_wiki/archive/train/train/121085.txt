2005 कश्मीर भूकम्प 8 अक्तूबर 2005 में उत्तरी पाकिस्तान के ख़ैबर-पख़्तूनख़्वा प्रान्त, पाक-अधिकृत कश्मीर और भारत के जम्मू और कश्मीर राज्य में आने वाला एक भूकम्प था। यह भारतीय मानक समय के अनुसार सुबह के 09:20:39 बजे घटा और इसका उपरिकेंद्र पाक-अधिकृत कश्मीर की राजधानी मुज़फ़्फ़राबाद के पास स्थित था। भारत व पाकिस्तान के अन्य क्षेत्रों के अलावा इसके झटके अफ़्ग़ानिस्तान, ताजिकिस्तान और चीन के शिंजियांग प्रान्त में भी महसूस करे गए। 
इस भूकम्प का क्षणिक परिमाण परिमाप 7.6 था और इसमें लगभग 80,000 लोगों की मृत्यु हुई और 28 लाख लोग बेघर हो गए, जो अधिकांश पाकिस्तान-नियंत्रित क्षेत्रों में थे। इस क्षेत्र में दो भौगोलिक तख़्तों का टकराव जारी है, जिस कारणवश यहाँ समय-समय पर भूकम्प आते रहते हैं और यही इस भूकम्प का कारण भी था।
