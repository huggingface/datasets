बाहुबली 2: द कॉन्क्लूज़न, बाहुबली: द बिगनिंग फ़िल्म का दूसरा भाग है। यह एक ऐतिहासिक फिक्शन फ़िल्म है। इस फ़िल्म को तेलुगू और तमिल भाषा में बनाया गया है। हिन्दी, मलयालम और अन्य भाषाओं में इसकी डबिंग की गयी है। इसका निर्देशन एस॰एस॰ राजामौली ने किया है। यह 8 जुलाई 2016 को सिनेमाघरों में प्रदर्शित होने वाली थी। लेकिन इसके निर्माण में देरी के कारण यह समय और आगे बढ़ा दिया गया।और यह 28 अप्रैल 2017 में प्रदर्शित की गयी। शुरू में, दोनों भागों को संयुक्त रूप से ₹ ​​250 करोड़ के बजट पर तैयार किया गया, हालांकि बाद में दूसरे भाग का बजट 200 करोड़ बढ़ा दिया गया और इस प्रकार कुल मिलकर दोनों फिल्मों का बजट 450 करोड़ हो गया। इस तरह, बाहुबली 2: द कॉन्क्लूज़न भारतीय सिनेमा इतिहास की सबसे महंगी फिल्म हो गयी। 
इस फ़िल्म ने रिलीज़ से पहले ही ₹ 500 करोड़ का बिजनेस का कीर्तिमान बनाया है। फिल्म को 28 अप्रैल 2017 को दुनिया भर में प्रदर्शित किया गया। बाहुबली-2 4K हाई-डेफिनिशन में रिलीज़ होने वाली पहली तेलुगु फिल्म है। फ़िल्म की रिलीज की तारीख से पहले 200 स्क्रीन के करीब 4K प्रोजेक्टर्स को अपग्रेड किया गया। बाहुबली-2 पूरी दुनिया में पहली भारतीय फिल्म बन गई है, जिसने सभी भाषाओं में 1000 करोड़ से अधिक कमाई की है। और पूरी दुनिया में पहली भारतीय फिल्म बन गई है, जिसने 3 दिनों में सभी भाषाओं में 500 करोड़ से अधिक कमाई की है। यह पहले सप्ताह में 128 करोड़ रूपए से ज्यादा कमाई वाली पहली हिंदी फिल्म है।
कटप्पा अपनी कहानी सुनना जारी रखता है कि किस प्रकार उसने बाहुबली को मारा...
कालकेय से जीतने के बाद, माहिष्मती में अमरेन्द्र बाहुबली को भविष्य का राजा और भल्लाल देव को सेनापति घोषित कर दिया जाता है। राज्याभिषेक होने से पूर्व ही अमरेन्द्र की माँ शिवगामी उसके लिए दुल्हन की तलाश करने लगती है। वह अमरेन्द्र और कटप्पा को कहती है कि साम्राज्य की स्थिति और इसके लोगों को समझने के लिए इसका दौरा करें।
अमरेन्द्र को कुंतल साम्राज्य की राजकुमारी और उसके राजा की बहन, देवसेना से प्यार हो जाता है। भल्लाल को पता चल जाता है कि अमरेन्द्र को देवसेना से प्यार हो गया है। इसके बाद वह शिवगामी से कहता है कि वह देवसेना से शादी करना चाहता है। शिवगामी को इस बारे में नहीं पता होता है कि देवसेना से अमरेन्द्र प्यार करता है, इस कारण वह उसकी शादी देवसेना से कराने का वादा कर देती है।
जब शिवगामी शादी का प्रस्ताव कुंतल राज्य को भेजती है तो दूत उस प्रस्ताव को इस प्रकार लिखता है जैसे किसी घमंडी व्यक्ति ने लिखा है। देवसेना इस शादी के प्रस्ताव को कड़े शब्दों के साथ मना कर देती है। जब शिवगामी को उसका उत्तर मिलता है तो वह क्रोध में देवसेना को बंदी बना कर लाने का आदेश दे देती है।
कुंतल साम्राज्य पर पिंजरियों का हमला हो जाता है। देवसेना के भाई कुमार वर्मा की सहायता से अमरेन्द्र उस हमले को विफल कर देता है और कुंतल को बचा लेता है। अमरेन्द्र उसे बता देता है कि वह कौन है और शिवगामी के क्रोध के भय को दूर करने और उसे अपनी दुल्हन बनने हेतु राजी करने की कोशिश करता है।
जब वो महिस्मति पहुँचता है, तब उसे गलतफहमी का पता चलता है। शिवगामी उसे सिंहासन या देवसेना में से किसी एक को चुनने बोलती है। वह देवसेना को चुनता है। इस कारण भल्लाल को वहाँ का राजा बना दिया जाता है और अमरेन्द्र को सेनापति पर फिर भी लोग उसे ही राजा मानते हैं।
देवसेना की गोद भराई के लिए अमरेन्द्र को भल्लाल ने सेनापति के कार्य से छुट्टी दे दी थी, जिससे वह अपनी पत्नी के साथ रह सके। उसी समय देवसेना राजा भल्लाल के हेरफेर के खिलाफ बोलती है और शिवगामी के चुप रहने पर भी सवाल उठाती है। इस कारण झगड़ा शुरू हो जाता है और उन दोनों को महल से बाहर कर दिया जाता है। वह दोनों बाहर लोगों के बीच खुशी से जिन्दगी बिताने लगे थे, पर भल्लाल फिर से शिवगामी को भड़काता है कि अमरेन्द्र उसे मारना चाहता है और यह भी बोलता है कि यदि उसने सीधी कार्यवाही की तो गृह युद्ध शुरू हो सकता है। इस कारण शिवगामी उसकी सेवा करने वाले सेवक कटप्पा से बोलती है कि वह संकट में है और उसे अमरेन्द्र को मारना है।
शिवगामी के कहने पर कटप्पा ने अमरेन्द्र की पीठ पर धोखे से हमला कर उसे मार दिया।
फिर कटप्पा आ कर शिवगामी को सूचित करता है कि अमरेन्द्र बाहुबली की मौत हो गई है। देवसेना भी अपने बच्चे महेन्द्र बाहुबली के साथ वहाँ आती है और उसे भी इस बारे में पता चलता है। शिवगामी महल के बाहर घबराई हुई भीड़ को बताती है कि अमरेन्द्र मर चुका है और अब उसका पुत्र महेन्द्र बाहुबली नया राजा होगा।
इसके बाद भल्लाल और उसके लोग मिलकर देवसेना और उसके बच्चे को पकड़ कर कारावास में डालने की कोशिश करते हैं। देवसेना अपने बच्चे को सिवागामी को सौंप देती है जो कि भागने में सफल रहती है, लेकिन देवसेना अपने आप को नहीं बचा पाती। उसे कैद कर लिया जाता है।
25 वर्ष बाद भल्लालदेव और अमरेन्द्र बाहुबली के पुत्र महेंद्र बाहुबली में भयंकर युद्ध होता है और इस युद्ध में भल्लालदेव की पराजय होती है।
महेन्द्र बाहुबली का राज्याभिषेक होता है और महिस्मती का नया राजा बन जाता है।
इस फ़िल्म का निर्माण इसके पहले भाग के निर्माण के बाद शुरू हो गया। यह फ़िल्म 2017 में प्रदर्शित हुई। 
बाहुबली: द कंक्लूज़न का निर्माण टॉलीवुड में किया गया है, भारत में तेलुगु भाषी फिल्मों का केंद्र, हैदराबाद से बाहर है, हालांकि इसे एक साथ तेलुगू और तमिल दोनों भाषाओं में फिल्माया गया था। यह फिल्म श्रृंखला भारत में सबसे महंगी मानी जाती है। स्क्रीन राइटर के0 वी0 विजयेंद्र प्रसाद, जो राजमौली की कई फिल्मों के लिए कहानियां लिखते हैं, ने एक बार फिर बाहुबली के लिए कहानी लिखी। आर0सी0 कमालकनान को विज़ुअल इफ़ेक्ट सुपरवाइजर के रूप में चुना गया और कोटागिरि वेंकटेश्वर राव संपादक इसके हैं। पीएम सतेश ध्वनि डिजाइनर हैं और स्टंट अनुक्रम राजा सुलैमान, ली व्हिटाकर, केचा और पीटर हेन द्वारा समन्वित थे। फिल्म के पोशाक डिजाइनर राम राजमौली और प्रसंठ त्रिपुर्नेनी हैं। लाइन निर्माता एम0 एम0 श्रीवालली हैं फिल्म की शूटिंग 17 दिसंबर 2015 को हैदराबाद में रामोजी फिल्म सिटी में प्रभास और रम्या कृष्णन के साथ शुरू हुई थी। मुख्य भूमिका में तेलगू स्टार अभिनेताओं प्रभास और राणा डग्गुबती हैं। 2017 में उत्पादन के पैमाने और मेकिंग के मामले में यह भारत की सबसे बड़ी फिल्म बन गई है।
प्रभास को फिल्म में मुख्य भूमिका दी गई थी। अनुष्का शेट्टी को फिल्म की नायिका के रूप में रखा गया था क्योंकि वह भी मिर्ची का हिस्सा थी। वह संयोगतः पहली नायिका बन गईं जिसे राजमौली द्वारा दोहराया गया। इस तरह उन्होंने 2013 और 2014 के लिए अपना कार्यक्रम तैयार किया। राणा दग्गुबती को फिल्म में प्रतिद्वंदी के रूप में भर्ती किया गया था और संयोग यह था कि वह रुद्रमादेवी का भी हिस्सा थे। सत्यराज ने भी इस फिल्म की साइन किया।
अप्रैल 2013 में, आदवी शेश को फिल्म में महत्वपूर्ण भूमिका निभाई गई क्योंकि राजमौली पनजा में उनके काम से प्रभावित थे। अभिनेत्री रम्या कृष्णन को अगस्त 2013 में राजमाता के रूप में फिल्म में महत्वपूर्ण भूमिका निभाने के लिए चुना गया था। अभिनेता नासर को एक सहायक भूमिका निभाने के लिए चुना गया था। चरनदीप को फिल्म के मुख्य खलनायक के भाई के रोल खेलने के लिए चुना गया था। 20 दिसंबर 2013 को एक प्रेस विज्ञप्ति में कहा गया है कि तमन्ना फिल्म की दूसरी नायिका होंगी। मेका रामकृष्ण को कुन्तल गुरिल्ला के प्रमुख के लिए चुना गया था।
बाहुबली 2 के संगीतकार राजमौली के कजिन एम॰ एम॰ कीरावणी हैं तथा गीतकार मनोज मुन्तशिर हैं। बाहुबली 2 की संगीत एल्बम चार भाषाओं तेलुगु, तमिल, हिंदी और मलयालम में रिलीज़ हुई थी।

सभी गीत - मदन कार्की द्वारा लिखित।
सभी गीत - मनोज मुन्तशिर द्वारा लिखित।
सभी गीत - मनकोमबू गोपालकृष्णन द्वारा लिखित।
फिल्म को पारंपरिक 2डी में और साथ ही आईमैक्स प्रारूप में 28 अप्रैल 2017 को दुनिया भर में लगभग 9,000 स्क्रीन पर रिलीज़ किया गया था। फिल्म बाहुबली 2 को संयुक्त अरब अमीरात जैसे अधिकांश खाड़ी देशों में 27 अप्रैल 2017 को रिलीज़ हुई। बाहुबली 2 के तेलुगू संस्करण को 200 करोड़ रुपये के लिए फ्यूचर जनरली द्वारा बीमा किया गया था।
बाहुबली 2 ने उपग्रह और नाटकीय अधिकारों के माध्यम से फिल्म के रिलीज होने से पहले 500 करोड़ रुपए का संग्रह रिकॉर्ड बना लिया।
बाहुबली 2 ने अपनी रिलीज़ के पहले दिन में दुनिया भर में 217 करोड़  कमाई की, जो कि कबाली ) को पार कर सबसे बड़ी शुरुआत करने वाली पहली भारतीय फिल्म है। बाहुबली 2 ने विश्वभर में करीब 540 करोड़ रुपये का नया भारतीय रिकॉर्ड बनाया। बाहुबली ने वैश्विक बॉक्स ऑफिस सूची में तीसरे स्थान पर $ 81 मिलियन की कमाई की, शुरुआत में सप्ताहांत के दौरान, इसने अमेरिका में अकेले 10.1 मिलियन डॉलर कमाए, जो अमरीका में एक भारतीय फिल्म के लिए अभी तक सबसे ज्यादा है। कुल मिलाकर 5 दिनों के बाद बाहुबली दुनिया भर में कुल 710 करोड़ रुपये कमाये। 
भारत में, इस फिल्म ने भारत के सभी चार संस्करणों से रिलीज के पहले दिन को 152.6 करोड़ कमाये। तीसरे दिन के अंत तक, इस फिल्म ने घरेलू बाजार में 415 करोड़ की नेट कमाई की।
संयुक्त अरब अमीरात से 16 करोड़ और अन्य बाजारों से शेष 30 करोड़ के साथ विदेशों के बाजारों से लगभग 60 करोड़ के आसपास एकत्र हुए। तीसरे दिन के अंत तक, यह अकेले अमेरिका से आने वाले 64 करोड़ के साथ विदेशी बाजार से 125 करोड़ एकत्र हुए।
फिल्म को आलोचकों और दर्शकों दोनों के द्वारा रिलीज पर सकारात्मक प्रतिक्रिया मिली।
फिल्म बाहुबाली 2 की पहली बार समीक्षा यूएई के आलोचक ओमेयर संधू ने की थी, और इसे 5/5 रेटिंग दी और हॉलीवुड फिल्मों जैसे 'रिंग्स ट्रायलॉजी और हैरी पॉटर श्रृंखला' जैसी फिल्मों के कंप्यूटर ग्राफिक्स से इसकी तुलना की और उत्कृष्ट प्रदर्शन के लिए प्रभास और राणा डग्गुबती के पात्रों की प्रशंसा की। 
फर्स्टपोस्ट से हेमंत कुमार ने इसे "राजमौली का महाकाव्य नाटक" कहा और इसे 4/5 की रेटिंग दी। हिंदुस्तान टाइम्स के दिपनजन सिन्हा ने फिल्म को 3/5 स्टारों की रेटिंग दी। सिन्हा ने फिल्म की छायांकन और स्पेशल इफेक्ट्स की सराहना की, लेकिन कुछ महिला पात्रों में गलती पाई जैसे "देवसेना ... का पात्र एक ऐसे योद्धा के रूप में शुरू होता है पर बाद में ऐसा दिखाया जाता है जिसे संरक्षित किया जाना चाहिए।" इंडियन एक्सप्रेस की शुभ्रा गुप्ता ने फिल्म को 2/5 स्टार दिए तथा पेसिंग और ध्वनि के साथ समस्याओं का उल्लेख किया गया।टाइम्स ऑफ इंडिया की मीना अय्यर ने इसे 4/5 रेटिंग दी और कहा कि "बस स्वाद ले आओ। यह भारत के लिए एक विज़ूअल दृश्यों की दावत है।" अन्य प्रशंसाएँ प्रभास और ग्राफिक्स में निर्देशन की करी गईं, "प्रभास पिता और बेटे के रूप में बहुत बढ़िया हैं। बेशक यह सीजीआई और वीएफएक्स है जो आपको आपकी सीट में पकड़ लेता है। डेक्कन क्रॉनिकल से अनुपमा सुब्रमण्यम ने फ़िल्म को 3.5/5 की रेटिंग दी, जिसमें कहा गया है "प्रभास अपने विस्मयकारी व्यक्तित्व के साथ शो चुराते हैं।
कई आलोचकों ने अपनी समीक्षा में दावा किया कि भल्लाल देव के रूप में राणा डग्गुबती की भूमिका अमरेन्द्र बाहुबली के रूप में प्रभास की भूमिका से अधिक रोमांचक है।
बाहुबली 2 इंटरनेट मूवी डेटाबेस पर 
बाहुबली: द कंक्लुज़न - बॉक्स ऑफिस मोजो
