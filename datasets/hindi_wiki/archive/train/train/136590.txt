लड़ाकू विमान एक ऐसा सेन्य विमान होता है जो किसी अन्य सेना के विमानों के साथ हवा से हवा में लड़ाई करने के लिए उपयोग में लाया जाता है। ऐसे विमान का प्रयोग अमूमन किसी देश की वायुसेना या नौसेना के वायु बेड़े द्वारा होता है। वैसे लड़ाकू विमान ऐसे कई सारे विमानों के परिवार को भी कह सकते है जो की जंग या ऐसी ही परिस्थितियों में दुश्मन पे हमला करने के लिए काम में लाए जाये, चाहे हवा से हवा में, हवा से जमीन पर या किसी अन्य टोही रूप में.
तेज गति, गतिशीलता, तुरंत उड़ान भरने की क्षमता, अन्य सेन्य विमानों की तुलना में छोटा आकार आदि लड़ाकू विमान के कुछ खास गुण होते है इस प्रकार के विमान आम तोर पे प्रक्षेपास्त्र या गोली दाग कर दुश्मन पे हमला करते है या जमीन पर मोजूद निशानों पर बम गिरा कर उन्हें नष्ट करते है।
लड़ाकू विमानों का समय के साथ बेहद विकास हुआ है व इसलिए समय के अनुरूप इन्हें पीड़ीयो में बाटा जाता है जो की उस काल में हुए इनके खास विकास, तकनीक व रूप को दर्शाती है।
