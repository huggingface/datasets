लियोनिद ईलिच ब्रेझ़नेव, सोवियत संघ की कम्युनिस्ट पार्टी की केन्द्रीय समिति के भूतपूर्व महासचिव थे और सन् 1964 से सन् 1982 में अपनी मृत्यु तक सोवियत संघ के प्रमुख शासक थे। उनका अठाराह साल का शासनकाल जोसेफ स्टालिन के अलावा किसी भी अन्य सोवियत शासक से लम्बा था। इस काल में उन्होने एक ओर सोवियत संघ को सैन्य रूप से बहुत शक्तिशाली बनाया और उसका विश्व-स्तर पर प्रभाव बहुत बढ़ाया, लेकिन दूसरी ओर सोवियत संघ की आर्थिक स्थिति काफ़ी मंदा हो गयी। इस आर्थिक कमज़ोरी को सोवियत संघ के सन् 1991 में ख़त्म होकर टूट जाने का एक मुख्य कारण बताया जाता है।
'ब्रेझ़नेव' में 'झ़' अक्षर के उच्चारण पर ध्यान दें क्योंकि यह बिना बिन्दु वाले 'झ' से ज़रा भिन्न है। इसका उच्चारण अंग्रेज़ी के 'टेलिविझ़न' शब्द के 'झ़' से मिलता है।
