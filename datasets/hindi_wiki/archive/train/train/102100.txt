प्रशांत प्लेट एक भौगोलिक प्लेट है जिसके ऊपर प्रशांत महासागर का अधिकाँश हिस्सा स्थित हैं। इसका क्षेत्रफल 10.3 करोड़ वर्ग किलोमीटर है और यह पृथ्वी का सबसे बड़ा भौगोलिक प्लेट है। इस प्लेट की सीमा उत्तर में उत्तर अमेरिकी प्लेट से, पूर्व में नाज़का, हुआन दे फ़ूका और कोकोस प्लेट से, दक्षिण में अंटार्कटिक प्लेट से और पश्चिम में फ़िलिपीन सागर और हिन्द-ऑस्ट्रेलियाई प्लेट से मिलती है।
