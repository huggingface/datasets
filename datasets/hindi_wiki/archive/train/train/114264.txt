पूर्तिकर साथी को अंग्रेज़ी में बैकअप पार्टनर, स्टैंडबाई लवर और स्पेर-टायर लवर कहा जाता है। यह वह व्यक्ति होता है जिसके बारे में यह अपेक्षा होती है कि वह भविष्य का संभावित रूमानी साथी बन सकता / सकती है यदि कोई वर्तमान सम्बंध नाकाम हो जाए या अप्रत्याशित रूप से समाप्त हो जाए। पूर्तिकर साथी को बनाए रखने का मुख्य लक्ष्य यह है अंततः अकेले पड़ जाने अपने प्रिय व्यक्ति के अलग हो जाने से दिल के टूट जाने से बचा जा सके।
यू के में 2014 में किए गए एक सर्वे से पता चला है कि एक पूर्तिकर साथी का होना स्त्रियों के लिए एक आम बात है। "स्पेर-टायर लवर" का प्रयोग चीन में इंटरनेट अत्यंत लोकप्रिय हो चुका है। विवाहित महिलाओं के जीवन में इस प्रकार के व्यक्ति के सम्मिलित होने की सम्भावना अधिक पाई गई है। उसी वर्ष किए गए एक और अध्ययन से पता चला है कि सम्बंधधारक फ़ेसबुक प्रयोगकर्ता अधिकांशत: उस जालस्थल को अफ़लातूनी मित्रता बनाए रखने के लिए करते हैं जिन्हें वे समझते हैं कि आवश्यकता के अनुरूप उन्हें सम्बंधों का रूप दिया जा सकता है। लैंगिक अनुपात के हिसाब से पुरुष महिलाओं से दुगने ऐसे सम्पर्क रखते हुए पाए गए हैं। 
एक वर्तमान रूप से अस्थिर सम्बंध लोगों को पूर्तिकर साथी बनाने के लिए प्रोत्साहित कर सकता है, विशेष रूप से लम्बी दूरी वाले सम्बंध। कुछ लोग पूर्तिकर साथी रखने से अत्म विश्वास प्राप्त करते हैं, जिससे इस बात की पुष्टि होती है कि उन्हें एक से अधिक व्यक्ति की सराहना मिल रही है। 
