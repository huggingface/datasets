ईडविग, ''Eadwig, अन्य वर्तनी ऍडविग, ऍडवी, सामान्यत: जिसे द ऑल फेयर भी कहते हैं, 955 ई. से 959 ई. में अपनी मृत्यु तक अंग्रेजों का राजा था।
एडमंड प्रथम और उनकी रानी शाफ्ट्सबरी की ऍल्फगिफु का ज्येष्ठ पुत्र ईडविग अपने चाचा ईडरेड की मृत्यु के पश्चात सन 955 में इंग्लैंड का राजा बना। उसका लघु शासन गिरिजाघर के पादरियों और अन्य कुलीन व्यक्तियों जैसे डंस्टन और प्रमुख पादरी ओडा के साथ झगडों के कारण प्रख्यात रहा।
ईडविग की चार वर्षों के लघु शासन के बाद सन् 959 में मृत्यु हो गयी। उसे राजधानी विनचेस्टर में दफनाया गया। उसका भाई शांतिदूत एडगर उसका उत्तराधिकारी बना।
ईदविग और ऍल्फगिफु के विवाह की समाप्ति उनकी मर्जी के खिलाफ़ डन्सटन के सहयोगियों और समर्थकों की राजनीतिक साजिश का परिणाम थी। यह असामान्य था क्योंकि पति-पत्नी अलग होना नहीं चाहते थे। गिरिजाघर उस समय एक ही पूर्वज के वंशजों के बीच वैवाहिक संबंधों को मान्यता नहीं देता था। 
तडीपार के अपने दिनों में डन्सटन फ्लैन्डर्स के बेनेडिक्टाइनों से बहुत प्रभावित हुआ। पूर्वी एंग्लिया में एक डन्स्टन और बेनेडिक्टाइन्स समर्थक दल का निर्माण शुरु हुआ जो ईदविग के छोटे भाई एड्गर का समर्थन करने लगी।राजा के आदेशों से असहमत और प्रमुख पादरी कैंटरबरी के ओडा से समर्थन प्राप्त मर्सिया और नॉर्थम्ब्रिया के थेनेसों की निष्ठा राजा के बजाए उसके छोटे भाई एड्गर के प्रति हो गई। सन् 957 में देश को गृह युद्ध से बचाने के लिये कुलीन घरानों ने साम्राज्य को थेम्स नदी के किनारों पर बांटने का फैसला लिया। ईडविग को थेम्स के दक्षिण में वेसेक्स और केंट जबकि एड्गर को थेम्स के उत्तर में शासन करने की आज्ञा मिली।
ईडविग अपने दयालु स्वभाव व भूमि दान करने के लिये जाना जाता था। सिर्फ 956 ई0 में ही उसने आंग्ल-सैक्सन भूमि का 5% हिस्सा दान कर दिया था। उसकी भूमि दान करने की यह सहृदता कुछ हद तक उसकी राजनीतिक असुरक्षा की भावना को भी दर्शाती है।
ईडविग की 959 ई0 में अज्ञात कारणों से मृत्यु हो गयी, उसके बाद उसके भाई शांतिदूत ईडगर ने सत्ता संभाली और राज्य को एकजुट किया।
ईदविग के शासन काल को ब्रिटिश कलाकारों ने अठ्ठारहवीं शताब्दी में याद करना शुरु किया जब इसे 1850 के आसपास चित्रों, नाट्यमंचन और नाटकों में दर्शाना शुरु किया गया। विलियम ब्रोमली, विलियम हैमिल्टन, विलियाम दाइस, रिचर्द डाड और थॉमस रूड्स इत्यादि ने ईदविग और उसके शासनकाल से संबंधित कई चित्र बनाये। थॉमस सेडविक व्हैली, थॉमास वारविक, फ्राँसिस बर्नी इत्यादि ने साहित्यिक रचनाएँ की।

