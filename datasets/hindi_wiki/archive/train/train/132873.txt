कोकिला विंडोज़ विस्टा, विंडोज़ 7 तथा विंडोज़ सर्वर 2008 में प्रयुक्त एक ओपनटाइप यूनिकोड हिन्दी फॉण्ट है। यह सर्वप्रथम विंडोज़ विस्टा में आया था। यह मुख्यतः दस्तावेजों में हिन्दी टैक्स्ट के प्रदर्शन हेतु बनाया गया है।
कोकिला सुन्दर बनावट वाला फॉण्ट है जो कि ग्राफिक्स कार्यों हेतु उपयुक्त है हालाँकि यह बहुत छोटे फॉण्ट आकार में स्पष्ट नहीं दिखता। यह सामान्य एवं बड़े फॉण्ट साइज में मुद्रण हेतु उपयुक्त है। यह कुछ हद तक चाणक्य फॉण्ट जैसा दिखता है।
कोकिला में देवनागरी के कुछ संयुक्ताक्षरों के वर्णखण्ड नहीं हैं जैसे शृ, ंक आदि जिस कारण यह संस्कृत टैक्स्ट के प्रदर्शन एवं मुद्रण हेतु उपयुक्त नहीं।
