मॉनमाउथ पुलिस स्टेशन मॉनमाउथ, मॉनमाउथशायर, वेल्स में स्थित ग्रेड द्वितीय सूचीबद्ध इमारत है। यह एतिहासिक ग्लेनडोवर स्ट्रीट पे मध्यकालीन शहर को घेरने वाली दीवारों के अंदर स्थित है। मार्च 2012 में की गई एक घोषणा के बाद से मॉनमाउथ पुलिस स्टेशन दक्षिण-पूर्वी वेल्स के उन सत्रह पुलिस स्टेशनों में से एक है जो अब आम जनता के लिए नहीं खुलते।
1881 से पहले मॉनमाउथ नगर अपना स्वयं का पुलिस स्टेशन संभालता था व इसके कर्मचारियों की नियुक्ति करता था। मॉनमाउथशायर काउंटी ने 1881 में मॉनमाउथ की पुलिस व्यवस्था का कार्यभार अपने नियन्त्रण में लिया तथा इसके पश्चात मॉनमाउथ ने अपनी पुलिस को खत्म कर दिया। काउंटी प्रशासन ने एजिंकोर्ट स्ट्रीट में एक इमारत पुलिस स्टेशन बनाने के लिए किराये पर ली थी। वर्ष 1895 में मॉनमाउथशायर काउंटी काउंसिल ने ग्लेनडोवर स्ट्रीट में एक इमारत खरीद के उसे पुलिस स्टेशन के रूप में पुनर्विकसित किया। इसके बाद एजिंकोर्ट पर स्थित पुरानी पुलिस स्टेशन की इमारत को खाली कर दिया गया।
मॉनमाउथशायर की केली की डायरेक्ट्री के अनुसार 1901 में ग्लेनडोवर स्ट्रीट पर स्थित मॉनमाउथ पुलिस स्टेशन में सुपरिटेंडेट ऑफ द बरो काउंटी कांस्टेबुलरी कैप्टन विनसेंट ई॰ पार्कर के साथ-साथ दो सार्जेंट सात कांस्टेबलों की नियुक्ति की गई थी। पुलिस सुपरिटेंडेट पार्कर पुलिस स्टेशन में न रहके ओवरमोनों क्षेत्र में अपने परिवार के साथ रहते थे। हालांकि 1901 में पार्कर स्टेशन में नहीं रहें थे, परन्तु पुलिस बल के और सदस्य इसे घर कहते थे। पुलिस सार्जेंट जॉन टकर 13 ए ग्लेनडोवर स्ट्रीट में अपने परिवार के साथ रहते थे। कांस्टेबल जेम्स कॉलिन्स का भी निवास स्थान वहीं था। 1911 में मॉनमाउथ पुलिस स्टेशन का पता 15 ग्लेनडोवर स्ट्रीट दर्ज किया गया था। स्टेशन हरफ़र्डशायर के मूल निवासी पुलिस सार्जेंट चार्ल्स जोंस और उनके परिवार का निवास स्थान था।
13 मार्च 2012 को बीबीसी न्यूज ने रिपोर्ट दी कि इस वर्ष के जुलाई से सत्रह दक्षिण-पूर्व वेल्स के पुलिस स्टेशनों आम जनता के लिए बंद हों जाएँगे; इनमें से केवल पाँच ही सामने के डेस्क की सेवा ज़ारी रखेंगे। इन पुलिस स्टेशन को बंद करने का फैसला गवेंट पुलिस ने लागत-बचत के अपने कार्यक्रम के अन्तर्गत लिया था। मॉनमाउथ पुलिस स्टेशन भी उन स्टेशनों में से एक है जो अब आम जनता के लिए नहीं खुलते।
19 ग्लेनडोवर स्ट्रीट पे स्थित मॉनमाउथ पुलिस स्टेशन एक मध्य अठारहवीं शताब्दी की सूचिबद्ध इमारत है। यह शहर को घेरने वाली मध्यकालीन दीवारों के अंदर मौजूद है, जिनका निर्माण 1300 के आसपास हुआ था। मुख्य इमारत तीन मंजिला है व यह चार बे खिड़कियों की चौड़ाई की है। इसके साथ ही इमारत का दाएँ तरफ दो मंजिला विस्तार भी है जिसकी चौड़ाई तीन बे खिड़कियों की है। बहारी हिस्सा सफेद प्लास्टर का बना हुआ है व इसकी खपरैल तंबूवाली छत है। ग्लेनडोवर स्ट्रीट, जो 1895 से मॉनमाउथ पुलिस स्टेशन का स्थान है, आशिंक रूप से उन्नीसवीं शताब्दी की शुरुआत से अंकित की गई है। 1901 में स्टेशन को 13ए ग्लेनडोवर स्ट्रीट में प्रलेखित किया गया है, 19 ग्लेंदोव्र स्ट्रीट पर स्थित ड्र्यूडस् हेड इन के एकदम साथ में। 1911 में स्टेशन 15 ग्लेनडोवर स्ट्रीट पते के साथ रिकोर्ड किया गया था। दशकों पश्चात धरोहर सूचीबद्ध करने के दौरान कम से कम पुलिस इमारत का एक हिस्सा 17 ग्लेनडोवर स्ट्रीट पर दर्ज किया गया था।
