किरेन रिजीजू भारतीय जनता पार्टी के सचिव एवं भारत के गृह राज्य मंत्री हैं। वे सोलहवीं लोक सभा में अरुणाचल पश्चिम से सांसद चुने गए। उन्होंने यहाँ पर भारतीय राष्ट्रीय कांग्रेस के वर्तमान सांसद तकाम संजय को 41,738 मतों से हराया। इससे पहले उन्होंने चौदहवीं लोक सभा में भी इस क्षेत्र का प्रतिनिधित्व किया था।
किरेन रिजीजू का जन्म अरुणाचल प्रदेश के पश्चिमी कामेंग जिले के नफ्रा में हुआ था। उनके पिता का नाम श्री रिन्चिन खारु और माता का नाम श्रीमती चिरई जिजुजु है। उनके पिता अरुणाचल प्रदेश की प्रथम विधानसभा के अस्थायी अध्यक्ष थे।
