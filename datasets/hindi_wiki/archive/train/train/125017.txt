गिन्नी माही एक पंजाबी लोकगीत, रैप और हिप-हॉप गायिका हैं जो भारत के जालंधर, पंजाब से है। उनके गीत फैन बाबा साहिब दि और डेंजर चमार प्रसिद्ध हैं। माही का मूल नाम गुरकंवल कौर हैं। वह भीम गीतों के लिए प्रसिद्ध हैं।
गिन्नी माही का जन्म राकेश चंद्र माही और परमजीत कौर के घर, पंजाब के जालंधर, अबदपुरा में हुआ था। वह चमार या रविदास समुदाय के परिवार से संबंधित है। उन्होंने हंस राज महिला महाविद्यालय में अध्ययन किया है।
गिन्नी माही ने 11 साल की उम्र से गायन शुरू कर दिया था। गिन्नी ने एक हज़ार से अधिक स्टेज शो और गायन कार्यक्रमों में हिस्सा चुका हैं। वह बाबासाहब आम्बेडकर को अपना आदर्श मानती हैं। गिन्नी अपने हर गीत में एक संदेश देना चाहती है, वह अपनी आवाज़ से ही लोगों को सामाजिक पिछड़ेपन से बाहर निकालने के लिए प्रयास करती हैं और अब तक अपने लक्ष्य में सफल भी रही है।
