रोविओ एंटरटेनमेंट लिमिटेड जिसे पहले रोविओ मोबाईल अथवा रेलूड के नाम से प्रचलित था वह एस्पो, फिनलैंड की एक विडियो गेम डेवलपर कंपनी है।यह कंपनी सर्वप्रथम सन् 2003 में एक मोबाईल गेम डेवलपर स्टूडियो के रूप में आई, तथा इसका रेलूड से रोविओ अाधिकारिक पुनर्नाम सन् 2005 में हुआ।यह कंपनी अपने अति-लोकप्रिय गेम शृंखला एंग्री बर्ड्स के कारण जाना जाता है।
सन् 2003 में आल्टो विश्वविद्यालय के तीन छात्र जिनका नाम क्रमश: निकलास हेड, जार्नो वाकेवानन तथा किम डिकेर्ट ने नोकिया तथा एचपी द्वारा प्रायोजित असेंबली डेमो पार्टी में मोबाईल गेम डेवलपमेंट प्रतियोगिता में भाग लिया। उस प्रतियोगिता में एक मल्टीप्लेयर गेम किंग ऑफ द कैबेज वर्ल्ड ने उन्हें जीत दिलाई जिससे उन्होने स्वयं की आधिकारिक कंपनी के निर्माण की योजना बनाई। किंग ऑफ द कैबेज वर्ल्ड सुमेआ नामक कंपनी को बेचा गया, इस गेम का पुनर्नाम मोल वार हुआ, जो पहले मल्टीप्लेयर गेम के रूप में प्रसिद्ध हुआ।
जनवरी सन् 2005 में रेलूड ने एक बिज़नेस एंजल नामक निवेशक से अपना प्रथम निवेश प्राप्त किया, तथा नाम को रोविओ मोबाईल के रूप में पुनर्नाम कर लिया।
दिसंबर सन् 2009 में इन्होंने अपने 52वें खेल एंग्री बर्ड्स को आइओएस के बाज़ार में उतारा जो एक गुलेल-पहेली वाला खेल था। एंग्री बर्ड्स ने बाज़ार में केवल 6 महीनों में ही प्रथम लोकप्रिय खेल की जगह ले ली।खेल के एक अरब से अधिक डाउनलोड भुगतानों ने उसे सबसे अधिक खरीदा जाने वाला गेम बना दिया।
मार्च सन् 2011 में रोविओ ने एसेल पार्टनर्स, अटॉमिको तथा फेलिसिस वेंचर्स से पूंजी अनुदान के रूप में $42 मिलियन प्राप्त किये।जुलाई सन् 2011 में कंपनी ने अपना नाम पुन: बदलकर रोविओ एंटरटेनमेंट लिमिटेड रख लिया।जून 2011 में रोविओ ने एंग्री बर्ड्स मूवी के उत्पादन के मुख्य के रूप में डेविड माइसेल को नियुक्त किया।अक्टूबर 2012 में रोविओ ने हेलसिंकी, फिनलैंड में स्थित कोम्बो एनीमेशन स्टूडियो को खरीद लिया।यह स्टूडियो 2012 में रिलीज़ होने वाले छोटे चलचित्रों के निर्माण हेतु अधिग्रहित हुआ।
मार्च सन् 2012 में इन्होंने फ्यूचरमार्क स्टूडियोज़ को अज्ञात धनराशि में खरीद लिया।8 नवम्बर 2012 को रोविओ ने एंग्री बर्ड्स स्टार वार्स को मोबाईल तथा पीसी बाज़ार में लाकर अपने असली स्टार वार्स त्रयी द्वारा लाइसेंस्ड यात्रा की शुरुआत की।
18 सितंबर 2013 को उन्होंने स्टार वार्स पर निर्धारित खेल का द्वितीय संस्करण रिलीज़ किया जिसका नाम एंग्री बर्ड्स स्टार वार्स 2 पड़ा। मार्च 2013 में रोविओ ने अपने चैनल टून्स टीवी का आरंभ एंग्री बर्ड्स टून्स नामक कार्यक्रम से किया। 2013 में ही रोविओ एक विडियोगेम निर्माता बन गया तथा अपने रोविओ स्टार्स कार्यक्रम के माध्यम से खेलों का निर्माण करने लगा।
मई 2014 में इन्होंने एंग्री बर्ड्स से अलग नाम में कार्य करने लगे जिसे रोवियो एलवीएल11 कहा गया। इस नाम से रिलीज़ होने के लिये चुने गए पहले गेम का नाम रीट्राइ है।जून 2014 में रोविओ ने स्वयं को एक मोबाईल कंपनी के रूप में नहीं बल्कि एक मनोरंजन तथा शिक्षण कंपनी के रूप में बताया।
टून्स टीवी रोविओ एंटरटेनमेंट का मल्टीप्लेटफॉर्म चैनल है, यह रोविओ ऐप्स, विडियो-ऑन-डिमांड प्रदाताओं, स्मार्ट टीविओं तथा जुड़े हुए संयंत्रों पर उपलब्ध है।
टून्स टीवी का आरंभ 16 मार्च 2013 को एंग्री बर्ड्स टून्स नामक कार्यक्रम के साथ हुआ। 2014 के लिये सितंबर 2013 में इन्होंने एंग्री बर्ड्स टून्स शृंखला के नवीन संस्करण की घोषणा की। रोविओ बॉड पिग्गीज़ तथा स्टेला में कार्यरत है। अतिरिक्त सामग्री लिक्विड कॉमिक्स/पीओडबल्यू एंटरटेनमेंट/स्टेन ली के चक्र द इन्विज़िबल शृंखला, ज़ीलम एनीमेशन के कम से कम चार कार्यक्रम, नेशनल जीओग्राफिक किड्स, अमेज़िंग एनिमल्स, जिम हेन्सन के पुराने कार्यक्रम फ्रैगल रॉक तथा हेसब्रो स्टूडियोज़ के कार्य हैं।
11 अप्रैल 2014 को पिग्गी टेल्स नामक कार्यक्रम आरंभ हुआ।
2013 में रोविओ एक विडियोगेम निर्माता बन गया तथा रोविओ स्टार्स नामक कार्यक्रम से तीसरे पक्ष के खेलों का निर्माण करने लगा। टाइनी थीफ, जूसी क्यूब्स, प्लंडर पाइरेट्स, आइसब्रेकर: अ वाइकिंग वोयज़ ये सब रोविओ स्टार गेम्स हैं।वर्ल्ड मौंस्टर्स भी रोविओ स्टार्स द्वारा निर्मित है परंतु अब उसका विकास राकेटस्पेल करता है। यह अज्ञात है कि क्यो रोविओ स्टार्स इसका विकास नहीं करता।
रोविओ ने मई 2014 में अपने नवीन कार्यक्रम रोविओ एलवीएल11 के तहत एंग्री बर्ड्स से अलग नामों वाले खेल बनाना भी प्रारंभ किया। इस कार्यक्रम द्वारा निर्मित प्रथम खेल का नाम रीट्राइ है।

