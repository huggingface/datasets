मनोहर सिंह जी प्रद्युम्न सिंह जी जाड़ेजा एक भारतीय राजकोट शाही घराने के ठाकुर और राजनीतिज्ञ थे। 
मनोहरसिंहजी का जन्म 14वें ठाकुर साहब प्रद्युमसिंहजी लखजीराजसिंहजी के ज्येष्ठ पुत्र के रूप में राजकोट के रणजीत विलास महल में हुआ था। उन्होंने राजकुमार कालेज, राजकोट, और एलफिंस्टन महाविद्यालय, मुंबई से शिक्षा प्राप्त किया। मनोहरसिंहजी के पास कला स्नातक के साथ कानून स्नातक की डिग्री थी। उन्होंने कानून से मास्टर डिग्री लंदन विश्वविद्यालय से प्राप्त की।
अपने पिता और दादा, की तरह मनोहरसिंहजी क्रिकेट में उत्सुक थे, और अपने प्रथम श्रेणी करियर की शुरुआत सौराष्ट्र की तरफ से गुजरात के खिलाफ 1955-56 रणजी ट्रॉफी, से की थी, जहां उन्होंने अपनी पहली पारी में 59 रन बनाये थे। मनोहरसिंहजी 1957-58 सत्र में टीम के कप्तान के रूप में रहें, और 1963-64 सत्र के बाद उनकी सेवानिवृत्ति के पहले तक टीम के एक नियमित खिलाड़ी रहें। आमतौर पर शीर्ष क्रम के बल्लेबाज के रूप में, उनका उच्चतम प्रथम श्रेणी स्कोर दिसंबर 1957 में गुजरात के खिलाफ एक पारी में 144 रन था। कुल मिलाकर, मनोहरसिंहजी ने 14 प्रथम श्रेणी मैचों में 29.23 के औसत से 614 रन बनाये थे।
1967 में, भारतीय राष्ट्रीय कांग्रेस की तरफ से राजकोट निर्वाचन क्षेत्र से चुनाव लडते हुए मनोहरसिंहजी गुजरात विधान सभा के लिये निर्वाचित हुए, और 1971 सेवा में रहे। नवंबर में 1973 में उनके पिता की मृत्यु के बाद, उन्होंने पुस्तैनी उपाधि "ठाकुर साहब" का धारण किया। हालांकि 1947 में भारत की आजादी के बाद से यह उपाधि कोई अतिरिक्त अधिकार या विशेषाधिकार नहीं रखती थी, और यह केवल एक शिष्टाचार, के रूप में सम्बोधित किया जाता था, हालांकि सारी शाही संपत्ति इसी उपाधि के साथ संलग्न रहती है। मनोहरसिंहजी आगे दो बार राजकोट निर्वाचन क्षेत्र से -1980 से 1985 और 1990 से 1995- के बीच गुजरात विधानसभा के सदस्य रहे और इसी दौरान उन्हें कैबिनेट में, वित्त मंत्री, युवा कल्याण, और स्वास्थ्य मंत्री सहित पद दिये गये। 1998 से, वे गुजरात प्रदेश कांग्रेस समिति के उपाध्यक्ष भी रहे। मनोहरसिंहजी राजनीतिक में अपने वंशवादी नाम के वजाय, आम तौर पर "मनोहरसिंहजी जाड़ेजा" के नाम से जाने जाते थे। 
मनोहरसिंहजी का विवाह 1949 में अलवर के महाराजा तेज सिंह प्रभाकर की सुपुत्री मनकुमारी देवी साहिबा से हुआ था, और उनके एक पुत्र और तीन पुत्रियाँ भी हैं। नवम्बर 2010 में उन्होंने एक रोल्स रॉयस कार जिसे "भारत का सितारा" कहा जाता है, खरीदा, जोकि 1934 में उनके दादा धर्मेंद्रसिंहजी लखजीराज के लिये बनवाया गया था। कार, बिल मेरेडिथ-ओवेन्स' संग्रहालय के एक भाग के रूप में होने के कारण 42 वर्षो से परिवार से दूर रहा था। इसे कभी दुनिया की सबसे महंगी कारों में गिना जाता था।
मनोहरसिंहजी का 27 सितंबर 2018 को अपने निवास रंजीत विलास पैलेस पर निधन हो गया।
