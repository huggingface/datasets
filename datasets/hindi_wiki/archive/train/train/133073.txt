उत्तर चाकमय युग, जिसे ऊपरी चाकमय युग भी कहते हैं, मध्यजीवी महाकल्प के चाकमय कल्प के दो भूवैज्ञानिक युगों में से एक है, जो वार्तमान से 10 करोड़ वर्ष पूर्व से लेकर 6.6 करोड़ वर्ष पूर्व तक चला। उत्तर चाकमय से पहले पूर्व चाकमय युग चल रहा था और इसके बाद चाकमय कल्प और मध्यजीवी महाकल्प दोनों का अंत हुआ और नूतनजीवी महाकल्प तथा उसके पेलियोजीन कल्प का आरम्भ हुआ। उत्तर चाकमय युग में प्रसिद्ध डायनासौर, टायरानोसौरस, का उत्तर अमेरिका में राज था, लेकिन स्तनधारी लगभग सभी छोटे आकार के थे। पेलोयोजीन कल्प और उत्तर चाकमय युग की समय-सीमा पर क्रीटेशस-पैलियोजीन विलुप्ति घटना हुई जिसमें डायनासौर समेत पृथ्वी की बहुत-सी जीव जातियाँ मारी गई और स्तनधारियों को उभरने का अवसर मिला।
