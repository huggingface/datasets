दो बहनें भारत के अण्डमान व निकोबार द्वीपसमूह के अण्डमान द्वीपसमूह भाग में रटलैण्ड द्वीप और छोटे अण्डमान के बीच डंकन जलसन्धि में स्थित पूर्वी बहन द्वीप और पश्चिमी बहन द्वीप नामक दो छोटे-से टापू हैं। यह दोनों 250 मीटर दूर हैं लेकिन एक कोरल रीफ़ द्वारा जुड़े हुए हैं। यह पैसेज द्वीप से 6 किमी दक्षिणपूर्व और उत्तरी भाई द्वीप से 18 किमी उत्तर में हैं। दोनों द्वीपों पर घने वन हैं और दोनों के तट पथरीली चट्टानों से बने हैं सिवाय पूर्वी बहन के पश्चिमोत्तरी ओर एक रेतीला तट है। यह महात्मा गांधी समुद्री राष्ट्रीय उद्यान का हिस्सा हैं।
