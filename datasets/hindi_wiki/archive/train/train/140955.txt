
Pinus aristata Pinus longaeva Pinus balfouriana
ब्रिसलकोन चीड़ एक प्रकार का चीड़ है जो विश्व में किसी भी अन्य साधारण प्राणी से अधिक आयु जीता है। माना जाता है कि यह क़रीब 5,000 सालों तक जी सकता है। इसकी तीन जातियाँ ज्ञात हैं, जो सभी उत्तर अमेरिका के पश्चिमी इलाक़ों में मिलती हैं:
ब्रिसलकोन चीड़ पहाड़ों पर 1,700 से 3,400 मीटर की ऊँचाईयों पर वृक्ष रेखा से ज़रा नीचे मिलता है। यह छोटे समूहों में उगते हैं। इन स्थानों पर ठण्ड, शुष्क ज़मीन, तेज़ हवाओं और वर्ष में अच्छे मौसम की छोटी अवधि की वजह से बहुत धीरे उगते हैं। जहाँ आम चीड़ की पतली तीलियाँ जल्दी ही सूखकर झड़ जाती हैं वहाँ ब्रिसलकोन की तीलियाँ चालीस सालों तक पेड़ पर उगती रह सकती हैं। इनसे पेड़ की अंतिम टहनियों के अंत पर यह पाँच-पाँच के समूह में उग रही तीलियाँ उन्हें बोतल साफ़ करने वाले ब्रुशों का रूप दे देती हैं।
इन पेड़ों की लकड़ी बेहद घनी और सख़्त होती है जिस से कीड़े, फ़ंगस और अन्य हानिकारक जीव इसपर आसानी से हमला नहीं कर सकते। इन पेड़ों की लम्बी उम्र का एक राज़ उनकी लकड़ी की सख़्ती भी है। यदि पेड़ मर जाए या उसकी कोई शाख़ टूट जाए तो वह आम पेड़ों की लकड़ी की तरह सड़ती नहीं बल्कि पत्थर की तरह हवा, पानी व बर्फ़ से अजीब-अजीब शक्लें ले लेती है। मरा हुआ ब्रिसलकोन चीड़ का पेड़ भी दशकों तक अपनी जड़ों पर खड़ा रह सकता है।
