स्कॉटिश गैलिक, जिसे कभी कभी गैलिक Gàidhlig भी कहा जाता है ), एक सेल्टिक भाषा है जिसका प्रारंभ स्कॉटलैंड में हुआ। सेल्टिक भाषा की शाखा गोएडलिक भाषाओं में से एक गैलिक का उद्भव आयरिश भाषा की ही तरह मध्य आयरिश से हुआ।
यूनाइटेड किंगडम के 2011 की जनगणना के अनुसार कुल 57,375 स्कॉटिस लोग उस वक्त तक स्कॉटिश गैलिक भाषा बोल सकते थे। जनगणना के नतीजों के अनुसार 2001 के बाद से गैलिक भाषा बोलने वालों की संख्या में 1275 वक्ताओं की कमी आई है। 87056 लोगों ने गैलिक से संबंधित किसी भी तरह का ज्ञान होने की बात कही जो कि 2001 के 93282 के आंकणों से 6226 कम है। इस कमी के बावजूद इस भाषा को बचाने का कार्य जारी है और 20 वर्ष से कम आयु के गैलिक बोलने वाले वक्ताओं की संख्या में बढोत्तरी हुई है।
स्कॉटिश क़्वालिफ़िकेशन ऐथॉऱिटी गैलिक भाषा के लिये दो तरह की परीक्षाएँ आयोजित करती है। एक नौसिखियों के लिये जो किसी भी अन्य मानक आधुनिक विदेशी भाषा के पाठ्यक्रम की तरह होती है व दूसरा मूल वक्ताओं के लिए जो कि अंग्रेजी भाषा के पाठ्यक्रम की तरह होती है।
An Comunn Gàidhealach मौखिक गैलिक के लिये परीक्षा लेती है और उत्तीर्ण करने वालों को काँस्य, चाँदी व स्वर्ण कार्ड जारी करती है। इसके पाठ्यक्रम के बारे में विस्तारित जानकारी इसके An Comunn की वेबसाइट पर उपलब्ध है। हालाँकि इन प्रमाणपत्र रखने वालों को हर जगह स्कॉटिश गैलिक का ज्ञाता नहीं मान लिया जाता है, लेकिन फिर भी कई संस्थाओं में इन्हें प्राथमिकता मिलती है।
तमाम स्कॉटिश और आयरिश विश्वविद्यालय गैलिक भाषा में पूर्णकालिक पाठयक्रम उपलब्ध कराते हैं साथ ही गैलिक भाषा में स्नातक के पाठयक्रम भी उपलब्ध कराते हैं।नोवा स्कॉटिया, कनाडा में स्थित सेंट फ्रांसिस ज़ेवियर विश्वविद्यालय, गैलिक कॉलेज़ ऑफ सेल्टिक ऑर्ट्स & क्राफ़्ट्स, केप ब्रेटन विश्वविद्यालय, हाईलैंड्स & आइलैंड्स विश्वविद्यालय, मॉस्को का मॉस्को विश्वविद्यालय जैसे तमाम विद्यालय गैलिक भाषा के पाठ्यक्रम उपलब्ध कराते हैं।
 विकियात्रा पर Scottish Gaelic के लिए यात्रा गाइड
