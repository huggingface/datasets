जगराँव, पंजाब के लुधियाना जिले का एक नगर तथा तहसील है। यह तीन शताब्दी से अधिक पुराना नगर है। यह नगर भारतीय पंजाब प्रान्त के लगभग केन्द्र में स्थित है। सतलज नदी से लगभग 16 किमी की दूरी पर तथा लुधियाना से 37 किमी की दूरी पर है।
सतलज की निम्न भूमि एवं धैआ नामक उच्च भूमि इसके मुख्य प्राकृतिक विभाग हैं। यहाँ सिंचाई सरहिंद नहर की अबोहर शाखा से होती है। इस तहसील में जगराँव तथा रायकोट नाम के दो नगर और 163 ग्राम हैं।
यहाँ गेहूँ और चीनी का व्यापार होता है। यहाँ विलियर्ड के गोले बनाए जाते हैं। यहाँ नगरपालिका, एक अस्पताल, और एक महाविद्यालय है।
