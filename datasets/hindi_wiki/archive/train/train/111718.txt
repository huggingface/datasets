बूबली जॉर्ज वर्घीज़, जिन्हें प्रायः बी जी वर्घीज़ नाम से जाना जाता है, एक वरिष्ठ भारतीय पत्रकार हैं, एवं भारत के कुछ प्रमुख समाचार पत्रों जैसे हिन्दुस्तान टाइम्स एवं इण्डियन एक्स्प्रेस के सम्पादक रहे हैं। इन्हें 1975 में पत्रकारिता के क्षेत्र में अभिन्न योगदान हेतु रेमन मैगसेसे पुरस्कार से सम्मानित किया गया था। वर्ष 1986 से ये एक सामाजिक विज्ञान संबंधी विचारशाला सेंटर फ़ॉर पॉलिसी रिसर्च, नई दिल्ली से भी जुड़े रहे हैं। 
 
वर्घीज़ ने अपनी आरंभिक शिक्षा दून स्कूल, देहरादून से ली थी। उसके उपरांत दिल्ली के सेंट स्टीफ़न्स कॉलिज से अर्थ-शास्त्र में स्नातक एवं ट्रिनिटी कॉलिज, कैम्ब्रिज से स्नातकोत्तर डिगरी. प्राप्त की है। अपने दून स्कूल प्रवास के दौरान इन्होंने द दून स्कूल वीकली पत्रिका का भी संपादन किया था।
