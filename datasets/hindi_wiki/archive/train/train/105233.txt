वैन मानॅन का तारा मीन तारामंडल में स्थित एक सफ़ेद बौना तारा है। यह पृथ्वी से लगभग 14.1 प्रकाश-वर्ष की दूरी पर है और व्याध तारे और प्रस्वा तारे के मंडलों में मौजूद सफ़ेद बौने तारों के बाद हमारे सौर मंडल के तीसरा सब से पास वाला सफ़ेद बौना है। यह पहला सफ़ेद बौना मिला था जो किसी बहु तारा मंडल में किसी अन्य तारे के साथ गुरुत्वाकर्षक बंधन में नहीं बंधा है।
अंग्रेज़ी में "वैन मानॅन का तारे" को "वैन मानॅनज़ स्टार" कहते हैं।
अन्य सफ़ेद बौनों की तरह वैन मानॅन का तारा भी बहुत घना है। इसका द्रव्यमान सूरज के द्रव्यमान का क़रीब 70% है लेकिन इसका व्यास सूरज के व्यास का सिर्फ़ 1% है। इसका सतही तापमान 6,750 कैल्विन है और इसकी चमक सूरज से 5,000 गुना कम है।
