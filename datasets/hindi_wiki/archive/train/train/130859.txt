अचंत शरत कमल  एक भारतीय प्रोफेशनल टेबल टेनिस के खिलाड़ी है जो तमिलनाडु के रहने वाले है। 2016 ग्रीष्मकालीन ओलम्पिक में उन्होंने भारत का प्रतिनिधित्व किया।
उन्होंने मेलबर्न में आयोजित हुए 2006 राष्ट्रमण्डल खेलों की पुरुष एकल व टीम स्पर्धा में स्वर्ण पदक जीता। नई दिल्ली के 2010 राष्ट्रमण्डल खेलों में उन्होंने पुरुष युगल स्पर्धा में शुभाजीत साहा के साथ स्वर्ण तथा एकल स्पर्धा में कांस्य पदक जीता। उन्होंने गोल्ड कोस्ट में आयोजित हुए 2018 राष्ट्रमण्डल खेलों की टीम स्पर्धा में एंथोनी अमलराज, हरमीत देसाई, साथियान गणानाशेखरन तथा सनिल शेट्टी के साथ स्वर्ण, पुरुष युगल स्पर्धा में साथियान गणाशेखरन के साथ रजत तथा पुरुष एकल स्पर्धा में कांस्य पदक जीता। 
