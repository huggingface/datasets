
ग़िज़र​ पाक-अधिकृत कश्मीर के गिलगित-बलतिस्तान क्षेत्र का पश्चिमतम ज़िला है। इसकी राजधानी गाहकूच शहर है। यहाँ कई जातियाँ रहती हैं और तीन मुख्य भाषाएँ बोली जाती हैं - खोवार, शीना और बुरूशसकी। इनके अलावा इस ज़िले के इश्कोमन क्षेत्र में कुछ वाख़ी और ताजिक बोलने वाले भी यहाँ रहते हैं। कुछ गुज्जर लोग भी इस जिले में बसे हुए हैं।
चित्राल ज़िले की खोवार भाषा में 'ग़ेरज़​' का मतलब 'शरणार्थी' होता है। चित्राल का मेहतर जब भी कुछ लोगों पर अत्याचार करता था, वे गुपिस की तरफ़ भागकर शरण लेते थे। चित्राल और गुपिस के बीच बसे हुए लोगों को समय के साथ 'ग़ेरज़ी' कहा जाने लगा। 1970-80 काल में जब यहाँ ज़िला बनाया गया तो उसका नाम इसी के विकृत रूप 'ग़िज़र​' पर रख दिया गया। 'ग़िज़र​' में बिंदु-वाले 'ग़' अक्षर के उच्चारण पर ध्यान दें क्योंकि यह बिन्दु-रहित 'ग' से ज़रा भिन्न है। इसका उच्चारण 'ग़लती' और 'ग़रीब' शब्दों के 'ग़' से मिलता है।
ग़िज़र​ ज़िले की सभी मुख्य वादियों में इस्माइली शिया लोगों की बहुसंख्या है और सुन्नी लोग अल्पसंख्यक हैं। यहाँ इस्माइली शिया आबादी का 87% हैं और सुन्नी 13% हैं।
ग़िज़र​ ज़िले में चार तहसीलें आती हैं -
ग़िज़र​ ज़िला भूराजनैतिक दृष्टि से बहुत ही महत्वपूर्ण जगह स्थित है। इसके उत्तर में अफ़ग़ानिस्तान का वाख़ान गलियारा है जिसकी छोटी सी चौड़ाई के पार ताजिकिस्तान आता है। अगर पाक-अधिकृत कश्मीर भारत के नियंत्रण में होता तो यही वह इलाका है जहाँ भारत की सीमाएँ सीधी अफ़ग़ानिस्तान को छूतीं। पूर्वोत्तर में ग़िज़र ज़िला चीन द्वारा नियंत्रित शिंजियांग क्षेत्र को छूता है। पश्चिम में इसकी सीमाएँ पाकिस्तान के ख़ैबर​-पख़्तूनख़्वा प्रान्त के चित्राल ज़िले से लगती हैं।
ग़िज़र​ ज़िले में कुछ महत्वपूर्ण पर्वतीय दर्रे आते हैं -
