किसी एक निश्चित बिंदु से समान दूरी पर स्थित बिंदुओं का बिन्दुपथ वृत्त कहलाता है। यह निश्चित बिंदु, वृत्त का केंद्र कहलाता है, केंद्र और वृत्त की परिधि के किसी भी बिन्दु के बीच की दूरी वृत्त की त्रिज्या कहलाती है। 
वृत्त एक प्रकार का शांकव होता है जिसकी उत्केंद्रता शून्य होती है अर्थात नियता समतल में अनंत पर स्थित होती है। एक वृत्त को एक विशेष प्रकार के दीर्घवृत्त के रूप में भी परिभाषित किया जा सकता है जिसमें दोनों नाभियाँ संपाती होती हैं और उत्केन्द्रता 0 होती है।
चाप: वृत्त की परिधि का कोई भी भाग।
केंद्र: वृत्त पर स्थित सभी बिंदुओं से समदूरस्थ बिंदु।
जीवा: एक रेखाखंड, जो वृत्त पर स्थित किन्हीं दो बिन्दुओं को मिलने पर बनता है। एक जीवा वृत्त को दो वृत्तखंडों में विभाजित करती है।
परिधि: वृत्त के चारों ओर की वक्र लंबाई।
व्यास: एक रेखाखंड जिसके अंतबिन्दु वृत्त पर स्थित होते हैं और जो केंद्र से गुजरता है या वृत्त के किन्हीं दो बिंदुओं के बीच की अधिकतम दूरी है। यह वृत्त की सबसे बड़ी जीवा होती है और यह त्रिज्या की दोगुनी होती है।
डिस्क: एक वृत्त से घिरा अन्तः समतलीय क्षेत्र।
त्रिज्या: वृत्त के केंद्र से वृत्त की परिधि के किसी भी बिंदु तक का एक रेखाखंड, जो व्यास का आधा होता है।
त्रिज्यखंड: किन्हीं दो त्रिज्याओं के बीच एक चाप से घिरा क्षेत्र।
वृत्तखण्ड: केंद्ररहित एक क्षेत्र जो वृत्त की एक जीवा और एक चाप से घिरा होता है। एक जीवा वृत्त को दो वृत्तखंडों में विभाजित करती है।
छेदक रेखा: एक विस्तारित जीवा, जो वृत्त के समतलीय होती है तथा वृत्त को दो बिन्दुओं पर प्रतिच्छेदित करती है।
अर्धवृत्त: वृत्त के व्यास तथा व्यास के अंतबिन्दुओं से बने चाप के मध्य का क्षेत्र अर्धवृत्त होता है। अर्धवृत्त का क्षेत्रफल, वृत्त के सम्पूर्ण क्षेत्रफल का आधा होता है।
स्पर्शी: वृत्त के समतलीय सीधी रेखा जो एक बिंदु पर वृत्त को स्पर्श करती है।
यूक्लिड के अनुसार,
'एक वृत्त एक रेखा से घिरा हुआ एकविमीय समतल होता है और किसी निश्चित बिंदु से लेकर उस बंधरेखा तक खींची गई सभी रेखाएं बराबर होती हैं। इस बंधरेखा को परिधि और इस निश्चित बिंदु को वृत्त का केंद्र कहते हैं।'
वृत्त की परिधि को दो बिन्दुओं पर प्रतिच्छेद करने वाली रेखा को उस वृत्त की छेदक रेखा कहते हैं।
वृत्त की परिधि को किसी एक बिन्दु पर स्पर्श करने वाली रेखा को उस वृत्त की स्पर्श रेखा कहते हैं।
परिधि की लंबाई
वृत्त की परिधि तथा उसके व्यास का अनुपात π होता है, जिसका मान लगभग 3.141592654 के बराबर है। इस प्रकार परिधि की लंबाई C, त्रिज्या r और व्यास d से निम्न प्रकार संबंधित है:
C = 2πr = πd
क्षेत्रफल:
आर्किमिडीज ने वृत्त के क्षेत्रफल मापन में सिद्ध किया कि एक वृत्त से घिरा क्षेत्र एक त्रिभुज के क्षेत्रफल के बराबर है, जिसका आधार वृत्त की परिधि की लंबाई के बराबर और इसकी ऊंचाई वृत्त की त्रिज्या के बराबर होती है। π तथा त्रिज्या के वर्ग का गुणनफल, वृत्त के क्षेत्रफल के बराबर होता है।
क्षेत्रफल = πr2 
यदि वृत्त का व्यास d हो तब,
क्षेत्रफल = /4 = 0.7854d2
यह वर्ग के क्षेत्रफल के लगभग 79% के बराबर है जिसकी भुजा की लंबाई d है।
समीकरण:
एक x-y कार्तीय निर्देशांक प्रणाली में, केंद्र और त्रिज्या r के वृत्त का समीकरण
2 + 2 = r2
यदि वृत्त का केंद्र मूलबिंदु तथा त्रिज्या r हो तब वृत्त का समीकरण:
x2 + y2 = r2
