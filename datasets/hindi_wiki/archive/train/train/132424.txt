सरिकोली भाषा, जिसे ताशक़ूरग़ानी भाषा भी कहते हैं, एक पामीरी भाषा-परिवार की बोली है जो चीन द्वारा नियंत्रित शिनजियांग प्रान्त के ताशक़ुरग़ान​क्षेत्र में बोली जाती है। यह इलाक़े ताजिकिस्तान, अफ़ग़ानिस्तान के वाख़ान​ गलियारे और पाक-अधिकृत कश्मीर के गिलगित-बल्तिस्तान क्षेत्र के पास स्थित हैं। अन्य पामीरी भाषाओं की तरह यह भी एक पूर्वी ईरानी भाषा है। इसे चीन में अक्सर 'ताजिक भाषा' कहा जाता है हालांकि यह ताजीकिस्तान व अफ़ग़ानिस्तान में बोली जाने वाली ताजिक भाषा के काफ़ी भिन्न है। यह पूर्वी अफ़ग़ानिस्तान की वाख़ी भाषा में मिलती-जुलती है हालांकि इन दोनों भाषाओं के बोलने वाले आसानी से एक-दूसरे को समझ नहीं पाते।
सरिकोली और शुग़नी भाषा दोनों अन्य पूर्वी ईरानी भाषाओं से मिलती-जुलती हैं, लेकिन दोनों में कुछ ऐसे शब्द भी हैं जो वाख़ी, पश्तो और अवस्ताई जैसी पूर्वी ईरानी भाषाओं में नहीं मिलते।
उपरलिखित में -
यह भी ध्यान दें कि ईरानी भाषाएँ और हिन्दी व संस्कृत जैसी हिन्द-आर्य भाषाएँ सभी हिन्द-ईरानी भाषा-परिवार की सम्बन्धी भाषाएँ हैं, इसलिए इनमें आपस में बहुत से मिलते-जुलते सजातीय शब्द होते हैं।
