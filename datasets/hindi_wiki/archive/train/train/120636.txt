2015 नेपाल भूकम्प क्षणिक परिमाण परिमाप पर 7.8 या 8.1 तीव्रता का भूकम्प था जो 25 अप्रैल 2015 सुबह 11:56 स्थानीय समय में घटित हुआ था। भूकम्प का अधिकेन्द्र लामजुंग, नेपाल से 38 कि॰मी॰ दूर था। भूकम्प के अधिकेन्द्र की गहराई लगभग 15 कि॰मी॰ नीचे थी। बचाव और राहत कार्य जारी हैं। भूकंप में कई महत्वपूर्ण प्राचीन ऐतिहासिक मंदिर व अन्य इमारतें भी नष्ट हुईं हैं। 1934 के बाद पहली बार नेपाल में इतना प्रचंड तीव्रता वाला भूकम्प आया है जिससे 8000 से अधिक मौते हुई हैं और 2000 से अधिक घायल हुए हैं। भूकंप के झटके चीन, भारत, बांग्लादेश और पाकिस्तान में भी महसूस किये गये। नेपाल के साथ-साथ चीन, भारत और बांग्लादेश में भी लगभग 250 लोगों की मौत की पुष्टि हो चुकी है। भूकम्प की वजह से एवरेस्ट पर्वत पर हिमस्खलन आ गया जिससे 17 पर्वतारोहियों के मृत्यु हो गई। काठमांडू घाटी में यूनेस्को विश्व धरोहर समेत कई प्राचीन एतिहासिक इमारतों को नुकसान पहुचाँ है। 18वीं सदी में निर्मित धरहरा मीनार पूरी तरह से नष्ट हो गयी, अकेले इस मीनार के मलबे से 200 से ज्यादा शव निकाले गये।
भूकम्प के बाद के झटके 12 मई 2015 तक भारत, नेपाल, चीन, अफगानिस्तान, पाकिस्तान व पडोसी देशों में महसूस किये जाते रहे।
नेपाल का भूभाग धरती के अंदर हिन्द-ऑस्ट्रेलियाई प्लेट के यूरेशियाई प्लेट से टकराने की जगह जिससे हिमालय पर्वत का निर्माण हुआ था वह दक्षिणी सीमा पर स्थित है। यहाँ धरती के अंदर टेक्टोनिक प्लेटों के विस्थापन की गति लगभग 1.8 इंच प्रति वर्ष है। भूकंप के परिमाप, स्थिति और परिस्थितियों से पता चलता है कि भूकंप का कारण मुख्य प्लेट के खिसकने की वजह से हुई। भूकंप की तीव्रता इसलिये भी बढ गयी क्यूंकि इसका उद्गम काठमांडू के पास था जो कि काठमांडू बेसिन में है जहाँ भारी मात्रा में अवसादी शैल स्थित है।
इस भूकम्प का उद्गम स्थल लामजुंग नेपाल से लगभग 34 कि॰मी॰ दक्षिण-पूर्व में धरती के अंदर लगभग 9 कि॰मी॰ की गहराई में था। चीनी भूकम्प नेटवर्क केंद्र द्वारा इसकी शुरुवाती तीव्रता 8.1 तक मापी गयी। संयुक्त राज्य भूगर्भ सर्वेक्षण द्वारा इसकी तीव्रता 7.5 फिर 7.9 तक मापी गयी। भारतीय मौसम विज्ञान विभाग के अनुसार नेपाल के काठमांडू से 80 कि॰मी॰ दूर दो प्रचंड तीव्रता वाले भूकम्प के झटके महसूस किये गये, पहला 7.9एमw और दूसरा 6.6एमw के परिमाप का था। भूकम्प के अधिकेंद्र से सबसे नज़दीकी शहर 35 किलोमीटर दूर भरतपुर, नेपाल था। 2 तीव्र झटकों के बाद लगभग 35 से ज्यादा कम तीव्रता वाले झटके आते रहे।जब भूकम्प आया तब एवरेस्ट पर्वत पर सैकणों पर्वतारोही चढाई कर रहे थे। भूकम्प के तीव्र कम्पन की वजह से बर्फ की विशाल परतें खिसकने लगी और भूसख्लन शुरू हो गया जिसमें 17 से ज्यादा पर्वतारोहियों के मारे जाने की खबर है। नेपाली अधिकारियों के अनुसार बर्फ की विशाल चट्टानें नीचे की तरफ तेजी से गिरती रहीं जिसकी वजह से एवेऱेस्ट का बेस कैंप तबाह हो गया और 37 से ज्यादा लोग घायल हो गये।
संयुक्त राज्य भूगर्भ सर्वेक्षण के जालपृष्ठ के क्या आपने महसूस किया खंड पर मिली प्रतिक्रियाओं के अनुसार काठमांडू में भूकम्प की तीव्रता 9 तक थी। भूकम्प के झटके पडोसी देश भारत के विभिन्न राज्यों जैसे की बिहार, उत्तर प्रदेश, असम, पश्चिम बंगाल, सिक्किम, उत्तराखंड, उडीसा, आँध्र प्रदेश, कर्नाटक व गुजरात तक महसूस किये गये। इसका असर भारत की राजधानी दिल्ली व राष्ट्रीय राजधानी क्षेत्र में भी महसूस किये गये। दीवारों मे छोटी मोटी दरारें उडीसा व केरल के कोचीन तक पायी गईं। पटना में तीव्रता 5 थी। क्या आपने महसूस किया पर मिले जवाबों के अनुसार ढाका, बांग्लादेश में तीव्रता 4 थी। भूकम्प के झटके अधिकेंद्र से 1900 कि॰मी॰ दूर तिब्बत और चेंगडू चीन में भी महसूस किये गये। पाकिस्तान और भूटान से भी कम तीव्रता वाले झटकों के महसूस किये जाने की खबरें थी।
8 मई 2015 तक के आँकणों के अनुसार नेपाल में 8 हज़ार से ज्यादा लोग मारे गये और दोगुने से ज्यादा घायल हुए। नेपाल के प्रधानमंत्री सुशील कोइराला ने बताया नेपाल में लगभग 10000 लोग मारे गये हैं।
भूकंप से एवरेस्ट पर्वत पर हिमस्खलन शुरू हो गया, बर्फ की विशाल चट्टानों के तेजी से गिरने की वजह से एवरेस्ट आधार शिविर पर कम से कम 17 लोगों की मौत हो गयी, खबरों के अनुसार भारतीय सेना की एक पर्वतारोही टुकडी ने पर्वत के आधार शिविर से 18 शव निकाले हैं। गूगल कंपनी के अभियंता डान फ्रेडिनबर्ग जो कि 3 अन्य सहकर्मियों के साथ एवरेस्ट पर चढाई कर रहे थे भी मृतकों में शामिल हैं। भूकम्प आने के समय पर्वत पर लगभग 700 से 1000 लोगों के होने का अनुमान था जिसमें से कम से कम 61 लोगों के घायल होने और ना जाने कितने ही लोगों के गायब या ऊँचाई पर फँसे होने की सम्भावना है। एवरेस्ट पर्वत भूकम्प के अभिकेन्द्र से लगभग 220 किलोमीटर दूर पूर्व में है।
खराब मौसम की वजह से बाधित होने से पहले हेलिकॉप्टर द्वारा किये गये राहत और बचाव कार्य से 22 बुरी तरह घायल लोगों को नज़दीक के फेरिक गाँव में स्थित अस्पताल ले जाया गया। फेरिक पर्वतारोहियों के लिये ठहरने का एक महत्वपूर्ण केन्द्र है, जहाँ स्थायी व स्व्यमसेवी लोगों द्वारा एक अस्पताल चलाया जाता है। पूर्वान्ह में एक हेलिकॉप्टर द्वारा और भी कई पर्वतारोहियों को एवेरेस्ट पर पहले शिविर जो कि मुख्य शिविर से उपर है, से निकाला गया। यहाँ अभी भी लगभग 100 पर्वतारोही पहले और दूसरे शिविर से नीचे की तरफ सुरक्षित नहीं उतर पा रहे थे।
उसी क्षेत्र में 6.7 Mw का एक बडा झटका 26 अप्रैल 2015 को 12:45 NPT बजे फिर आया, जिसका अभिकेन्द्र कोडारी, नेपाल के 17 कि॰मी॰ दक्षिण में था। बाद के झटकों से एवरेस्ट पर्वत पर फिर से एवलान्च आये और भूकम्प के झटके उत्तर भारत के कई क्षेत्रों में महसूस किये गये। पहले झटके के कुछ ही देर बाद नेपाल में 5Mw का दूसरा बडा झटका महसूस किया गया।
यूएसजीएस के क्रियाविधि पर आधारित जिओ गेटवे के नजदीकी भ्रंष और बाद के झटकों की जगह के एक मॉडल से पता चलता है कि भ्रंश 11° गहराई पर 295° पर टकराते हुए 50 कि॰मी॰ चौडा, 150 कि॰मी॰ लंबा था और नीचे की तरफ 3 मी. तक खिसका था। संयुक्त राज्य भूगर्भ सर्वेक्षण के अनुसार बाद के ये झटके 10 कि॰मी॰ नीचे से आये थे।
बाद के ये झटके बिहार में भी 26 अप्रैल 2015 को 12:30 और 22:50 बजे महसूस किये गये। इसे सबसे तीव्र भूकम्प मानते हुए एजेंसी ने नेपाल मे आने वाले महीनों मे 30 से ज्यादा झटके आने की सम्भावना व्यक्त की है।
12 मई 2015 को दिन में 12 बजकर 39 मिनट पर एक बार फिर 7.4 के परिमाण का भूकम्प आया। बजकर 9 मिनट पर भूकंप के हल्के झटके महसूस किए गए। इसके बाद दोपहर 1 बजकर 44 मिनट पर फिर भूकंप का झटका आया। इसकी तीव्रता 4.4 थी। भूकम्प के 3 अभिकेन्द्रों में से 2 नेपाल व 1 अफगानिस्तान में है। नेपाल में इसकी तीव्रता ज्यादा है। नेपाल में एक केंद्र की तीव्रता रिक्टर पैमाने पर 7.3 और दूसरे की 6.2 मापी गई है। नेपाल के कोडारी में भूकंप का केंद्र जमीन से 18 किलोमीटर नीचे था। वहीं, अफगानिस्तान में भूकंप की तीव्रता रिएक्टर पैमाने पर 6.9 मापी गई है। इन झटकों के बाद दिल्ली और कोलकाता में मेट्रो रेल सेवा रोक दी गई है।
नेपाली सेना के लगभग 90% जवानों को राहत व बचाव कार्य में तुरंत लगा दिया गया साथ ही देश के अन्य भागों से स्वयँसेवकों ने भी राहत व बचाव कार्य की कमान संभाल ली। बारिश और खराब मौसम की वजह से बचाव कार्य प्रभावित हो रहा था। इमारतों के गिरने, भूस्खलन और संचार सुविधाओं के चरमराने की वजह से राहत व बचाव कार्यों में बाधा आती रही।
