बोरॉन समूह आवर्त सारणी के 13वें स्तम्भ के रासायनिक तत्वों का एक समूह है। इस समूह में बोरॉन, अल्युमिनियम, गैलिअम, इण्डियम, थैलियम और उनुनट्रीयम शामिल हैं। इनमें बोरॉन एक उपधातु गिना जाता है जबकि अल्युमिनियम, गैलिअम, इण्डियम और थैलियम संक्रमणोपरांत धातुएँ हैं। उनुनट्रीयम प्रयोगशाला में बनाया गया एक कृत्रिम तत्व है। इसका नाभिक बहुत अस्थाई है जिसके कारणवश यह अत्यंत रेडियोधर्मी है और इसकी अर्धायु काल केवल 20 सैकिंड है।
