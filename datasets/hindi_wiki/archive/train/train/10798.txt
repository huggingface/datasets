राष्ट्रीय फैशन टेक्नालॉजी संस्थान भारत में फैशन डिजाइन, प्रबंधन और तकनीकी के क्षेत्र में एक प्रमुख संस्थान हैं। वर्ष 1986 में भारत सरकार के वस्त्र मंत्रालय के तत्वावधान में राष्ट्रीय फैशन टैक्नालॉजी संस्थान की एक शीर्ष निकाय के रूप में स्थापना की गई थी। भारत की संसद द्वारा पारित निफ्ट अधिनियम 2006 के माध्यम से निफ्ट को अन्य प्रतिष्ठित संस्थानों की भांति फैशन प्रौद्योगिकी में शिक्षा के विकास और अनुसंधान के लिए सांविधिक दर्जा प्रदान किया गया है जिससे यह संस्थान अपने विद्यार्थियों को डिग्री और अन्य शैक्षिक प्रमाण पत्र प्रदान कर सकेगा।
इस संस्थान ने भारतीय फैशन उद्योग को विश्व के उत्कृष्ट निपुण डिजाइनरों, प्रबंधन और विनिर्माण प्रौद्योगिकी की जानकारी दी है। इस संस्थान ने शिक्षा प्राप्त करने का वातावरण तैयार किया है इससे नवीनता, संरचनात्मक और श्रेष्ठता प्राप्त करने में प्रोत्साहन मिलता है। निफ्ट एक बहुशिक्षा प्रदान करने का बहुआयामी संस्थान है, जो निरंतर पथप्रदर्शक की भूमिका अदा करता है।
इस संस्थान ने अपने बारह केन्द्रों जो नई दिल्ली, बंगलौर, चेन्नई, गांधीनगर, हैदराबाद, कोलकता मुम्बई, रायबरेली, भोपाल, कन्नूर, पटना और शिलौंग में स्थित हैं के माध्यम से फैशन शिक्षा को पूरे देश में पहुंचाने का अग्रगामी कार्य किया है। निफ्ट के पटना, भोपाल, शिलाँग, कन्नूर स्थित केन्द्रों ने जुलाई 2008 से अपने कार्य आरंभ कर दिए हैं। निफ्ट ने अपने इन केन्द्रों के माध्यम से फैशन शिक्षा, अनुसंधान और प्रशिक्षण के लिए एक समान मंच उपलब्ध करवाया है। निफ्ट ने भारत से बाहर भी अपने पंख फैलाये हैं और मॉरीशियस में एक केन्द्र की स्थापना की है।
