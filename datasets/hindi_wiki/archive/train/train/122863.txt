मतसाँ गाजीपुर जनपद का एक गाँव है। यह गंगा के तट पर गाजीपुर से जमानियाँ जाने वाले मार्ग पर स्थित है। यह हिंदी के प्रसिद्ध साहित्यकार कुबेरनाथ राय की जन्म भूमि और पुण्य भूमि दोनों है। इसा गाँव का भारतीय स्वतंत्रता आंदोलन के इतिहास में विशेष योगदान रहा है। 'कामधेनु' 'तरुण भारत' जैसे राष्ट्रवादी पत्रों के सम्पादक और प्रसिद्ध स्वातंत्र्य योद्धा पंडित बटुक देव शर्मा का जन्म भी यहीं हुआ था।
