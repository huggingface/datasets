एंथनी रूसो और जोसफ "जो" रूसो, जिन्हें सामूहिक रूप से रूसो बन्धु के नाम से जाना जाता है, अमेरिकी फिल्म और टेलीविजन निर्देशक हैं। दोनों भाई संयुक्त रूप से अपनी ज्यादातर फिल्मों को निर्देशित करते हैं, और कभी-कभी निर्माता, स्क्रीन लेखक, अभिनेता और संपादक के रूप में भी काम करते हैं। रूसो बंधुओं ने मार्वल सिनेमेटिक यूनिवर्स की कई सुपरहीरो फिल्मों को निर्देशित किया है, जिनमे कैप्टन अमेरिका: द विंटर सोल्जर, कैप्टन अमेरिका: सिविल वॉर, अवेंजर्स: इन्फिनिटी वॉर, और इन्फिनिटी वॉर भाग - 2 प्रमुख हैं। वे कॉमेडी श्रृंखला कम्युनिटी, और अरेस्टेड डेवलपमेंट के लिए भी जाने जाते हैं, जिसके लिए उन्होंने एम्मी पुरस्कार से सम्मानित किया गया था।
एंथनी और जो रूसो का जन्म क्लीवलैंड, ओहियो में हुआ। उनके माता-पिता पेट्रीसिया और बेसिल रूसो, एक वकील और पूर्व न्यायाधीश हैं। उन्होंने बेनेडिक्टिन हाई स्कूल से प्रारंभिक शिक्षा प्राप्त की, और फिर केस वेस्टर्न रिज़र्व यूनिवर्सिटी में आगे अध्ययन किया। जो ने आयोवा विश्वविद्यालय से भी स्नातक की उपाधि प्राप्त की, जहाँ उन्होंने अंग्रेजी भाषा, और लेखन में महारत हासिल की।
