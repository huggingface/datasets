नाइट राइडर एक अमेरिकी टेलीविजन शृंखला है जिसका प्रसारण 26 सितंबर 1982 से 8 अगस्त 1986 के बिच किया गया था। इसका प्रसारण एनबीसी पर किया गया व इसमें डेविड हैसलहोफ माइकल नाइट की भूमिका में थे, एक आधुनिक युग का नाइट जो जुर्म के खिलाफ़ एक आधुनिक उच्च तकनीकी कृत्रिम बुद्धिमत्ता वाली कार की सहायता से लड़ता है। ग्लेन ए. लार्सन द्वारा रचित व निर्मित यह कार्यक्रम तुरंत की बड़ी सफलता बन गया।
विल्टन नाइट, एक अरबपति, पोलिस डिटेक्टिव माइकल लॉन्ग की जान बचाता है जिसे चेहरे पर जानलेवा तरीके से गोली मारी गई थी और उसे प्लास्टिक सर्जरी के ज़रिए एक नई पहचान व नया नाम, माइकल नाइट, देता है। विल्टन माइकल को एक मुख्य एजंट के तौर पर अपने द्वारा निर्मित नाइट इंडस्ट्रीज के पाइलट प्रोग्राम फाउन्डेशन फॉर लॉ एंड गवर्मेंट में शामिल कर लेता है जो सामान्य जनता के लिए कानून व्यवस्था सँभालने वाली संस्था है। इस पाइलट प्रोग्राम का दूसरा हिस्सा नाइट टू थाउजंड है जो एक बख्तरबंद पोंटिएक ट्रांस एम कार है जिसमें कई विशेषताएँ शामिल की गई है जैसे की बेहद टिकाऊ ढांचा जिसे एक कंप्यूटर कृत्रिम बुद्धिमत्ता के ज़रिए नियंत्रित करता है। माइकल और किट को उन घडियों में कार्य पर लाया जाता है जब बल का प्रयोग ही एक मात्र विकल्प हो।
