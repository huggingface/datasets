 इज़राइल के राष्ट्रपति इज़राइल देश के राष्ट्रप्रमुख है। ये पद काफी हद तक एक औपचारिक पद होता है क्योंकी कार्यकारी शक्ति प्रभावी ढंग से इज़राइल के प्रधानमन्त्री के पास होती है। वर्तमान राष्ट्रपति रियूवेन रिवलिन 24 जुलाई 2014 से पदस्त हैं। राष्ट्रपतियों को इज़राइल की विधायिका कनेसेट द्वारा सात साल की अवधि के लिए चुना जाता है और वे एक ही बार नियुक्त हो सकते हैं।
इज़राइल का कोई लिखीत संविधान नही है, पर कई बुनियादी कानून है जो संविधान का दर्जा पाते है। 1964 के बने राष्ट्रपति के बुनियादी कानून में राष्ट्रपति की पात्रता, शक्तियां और जिम्मेदारियां वर्णित है। राष्ट्रपति इज़राइल के राष्ट्रप्रमुख होते है और वे इज़राइल के नागरिक होने चाहिए जो इज़राइल मे हि निवास कर रहे हो। उनका चुनाव कनेसेट करती है और उनका कार्यकाल सात सालोंतक सिमीत होता है। किसी पदग्राही राष्ट्रपति के कार्यकाल समाप्त होते समय 90 दिनोंके पहले या कार्य्काल समाप्त होते ज्यादातर 30 दिनोंके बाद अगले राष्ट्रपति का चुनाव हो जाना चहिए। किसी आपदा में अगर राष्ट्रपति का कार्यालय खाली हो जाता है तो चुनाव 45 दिनों मे हो जाना चाहिए।
राष्ट्रपति इज़राइल के सभी कानूनोंपर हस्ताक्षर करते है सिवाय उनके जो राष्ट्रपति से संबंधीत हो। वे न्यायपालिका के न्यायाधिश नियुक्ती और बर्खासती में अपना कार्य करते है। उनके पास किसी अपराधी की सजा कम करने या बदलने के पर्याय उपलब्ध है।
निम्नलिखित इज़राइल के राष्ट्रपति/राष्ट्रप्रमुख की सूची है: 
अनंतिम स्टेट काउंसिल की स्थापना मोत्ज़ेट ह-आम के नाम से हुई थी। 14 मई 1948 को इज़राइल की स्वतंत्रता के घोषणा के बाद 1949 के राष्ट्रपति चुनाव तक इस अनंतिम स्टेट काउंसिल के अध्यक्ष राष्ट्रप्रमुख रहे। पहले राष्ट्रपति चुनावों के बाद काउंसिल के अध्यक्ष चेम वीज़मन ही इज़राइल के पहले राष्ट्रपति चुने गए।
16 फ़रवरी 1949 को हुए इज़राइल के पहले राष्ट्रपति के चुनाव में कनेसेट से चेम वीज़मन को 83 वोट मिले और विरोधी नेता जोसेफ क्लाउसनर को 15 वोट मिले। वीज़मन इस तरह इज़राइल के पहले राष्ट्रपति बने। 19 नवम्बर 1951 को द्वितीय कनेसेट ने निर्विरोध वीज़मन को चुना। पर 9 नवम्बर 1952 को राष्ट्रपति के पद पर कार्यरत रहते हुए वीज़मन की लम्बी रुग्णता से मृत्यु हो गई। वीज़मन के बाद दिसम्बर 1952 में यित्झाक बेन-झ्वी राष्ट्रपति चुने गए। वे बाद में 1957 और 1962 में निर्विरोध फिर से राष्ट्रपति बने। 1963 में बेन-झ्वी की मौत के बाद झल्मान शाझर इज़राइल के तिसरे राष्ट्रपति बने और 1968 में फिर से निर्विरोध नियुक्त हुए। 1983 में चुने चैम हेर्झॉग 1988 में निर्विरोध चुने गए। एझेर वाइझमन जो 1993 में राष्ट्रपति बने, फिर से 1998 में भी चुने गए; पर ये पहले पदग्राही राष्ट्रपति हुए जो निर्विरोध नहीं जिते।
