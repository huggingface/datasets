वैदिक धर्मपर एक श्रेणी का भाग
मोक्ष
ध्यान योग 

शाकद्वीपीय ब्राह्मण अथवा मग ब्राह्मण ब्राह्मण वर्ग में सर्वोत्तम माना जाता है। प्राचीन इतिहासकारों के अनुसार ये शाकद्वीप से श्री कृष्ण द्वारा जम्बूद्वीप में लाए गए थे। इन्हें पुराणों में तथा श्री करपात्रीस्वामी के अनुसार दिव्य ब्राह्मण की उपाधि दी गई है। यह हिन्दू ब्राह्मणों का ऐसा वर्ग है जो मुख्यतः पूजा पाठ, वेद-आयुर्वेद, चिकित्सा, संगीत से संबंधित है। इनकी जाति मुख्यतः बिहार तथा पश्चिमी तथा उत्तरी भारत में है। इन्हें सूर्य के अंश से उत्पन्न होने के कारण सूर्य के समान प्रताप वाला ब्राह्मण माना जाता है।
शकद्वीपीय ब्राह्मण मुख्यतः मगध के थे, अतः उनको मग भी कहा गया है। आज भी मगध के आसपास ही हैं। मग के दो ब्राह्मण विक्रमादित्य काल में जेरूसलेम गये थे जो उस समय रोम के अधीन था। रोमन राज्य तथा विक्रमादित्य राज्य के बीच कोई अन्य राज्य नहीं था। इन लोगों ने ही ईसा के महापुरुष होने की भविष्यवाणी की थी। किन्हीं ग्रन्थों मेंद्वारका शाकद्वीप में स्थित कही गई है।वेद तथा पुराणों में इनका उल्लेख ब्राह्मणों की एक सर्वोत्तम जाति के रूप में है जिनका जन्म सूर्यदेव के अंश से हुआ था। महाभारत काल में इन्हें शाक द्वीप से जम्बू द्वीप लाया गया था।
वेद पुराणों के अनुसार साकद्वीपीय ब्राह्मण सूर्य से उत्पन्न हुए तथा सूर्य के समान ही उनका तेज था। वह सभी शाकद्वीप में निवास करते थे तथा योनिज न होने से दिव्य कहलाए, यह अग्रणी सूर्योपासक माने जाते हैं।
मनुस्मृति के अनुसार सूर्यास्त के पश्चात श्राद्ध कर्म निषेध है, ऐसे में एक शाकद्वीपीय ब्राह्मण को सूर्य वरण करके श्राद्ध संपन्न किया जा सकता है। यह बात उनकी विशिष्टता तथा दिव्यता का सूचक है। आध्यात्मिक तंत्र तथा पुरातन विशिष्ट चिकित्सा में इनका एकाधिकार था।
भारतीय ब्राह्मण स्वयं को सर्वश्रेष्ठ समझते हैं इसी कारण इन्हें पूर्व में दरिद्रता आदि के श्राप भी मिले हैं। अपने इसी सूक्ष्म विचारों से वे शाकद्वीपीय ब्राह्मण को हीन भाव से देखते हैं। शाकद्वीपीय ब्राह्मणों के गोत्र भी काश्यप, भरद्वाज आदि के ही होते हैं। यह संस्कृत के प्रकाण्ड विद्वान हैं तथा भविष्य पुराण आदि में इन्हें दिव्य ब्राह्मण भी कहा गया है।
जब भगवान कृष्ण के पुत्र साम्ब को श्राप से कुष्ठ रोग हुआ तब वे अत्यंत चिंतित हो गए। तब उन्हें एक विप्र जाति के संबंध में जानकारी हुई जो शाकद्वीप में रहती थी। भगवान नें वहाँ के अट्ठारह परिवारों को जम्बूद्वीप में सम्मान पूर्वक बुलवाया। साकद्वीपीय ब्राह्मणों ने साम्ब के कुष्ठ रोग को अपने आध्यात्मिक चिकित्सा से समाप्त कर दिया। कालान्तर में मगध नरेश की आग्रह पर भगवान ने शाकद्वीपीय ब्राह्मणों के बहत्तर परिवारों को मगध के विभिन्न पुरों में बसा दिया।
पुराणों में सात द्वीपों का वर्णन है जिनके अलग अलग वर्ण, उपद्वीप, पर्वत, सागर, इष्टदेव, नदियाँ तथा शासक हैं।
शाकद्वीप इन्ही में से एक है जिनके शासक प्रियव्रत पुत्र मेधातिथि हैं। इसमें भी सात उपद्वीप हैं जिनका नाम क्रमश: पुरोजव, मनोजव, पवमान, धुम्रानीक, चित्ररेफ, बहुरूप और चित्रधार है। इन्हीं नामके मेधातिथि के पुत्र हुए तथा उनके पुत्रों ने अपने नाम के उपद्वीपों पर राज किया। यहाँ ईशान, उरुशृंग, बलभद्र, शतकेसर, सहस्रस्रोत, देवपाल और महानस नामक सप्त मर्यादापर्वत हैं तथा अनघा, आयुर्दा, उभयस्पृष्ठि, अपराजिता, पंचपदी, सहस्रस्रुति और निजधृति नामक सात नदियाँ हैं। यहाँ की जातियाँ ऋतव्रत, सत्यव्रत, दानव्रत तथा अनुव्रत हैं तथा इष्टदेव श्रीहरि हैं। इस शाकद्वीप में एक शाक नामक वृक्ष है जिसकी मनोहर सुगंध पूरे द्वीप में छाई रहती है। यहाँ के वासी, बीमारियों से दूर तथा हजारों वर्षों तक जीवित रहने वाले हैं। शाकद्वीप के चारो ओर मट्ठे का सागर है।
शाकद्वीपीय कुल में कई विद्वान हुए हैं जिनकी विद्वत्ता ने भारत को गौरवान्वित किया है। इन्होंने राजनीति, अध्यात्म, चिकित्सा, तन्त्र, खगोल विज्ञान आदि क्षेत्र में अपनी ख्याति दिखाई। आर्यभट, आचार्य चाणक्य, वराहमिहिर, कमलाकर भट्ट, बाणभट्ट, शिवराज आचार्य कौण्डिन्न्यायन, श्रीभागवतानंद गुरु आदि प्रमुख शाकद्वीपीय विद्वान् हैं।
कई विद्वान शाकद्वीपियों के भारत आगमन के विषय पर अपनी राय रखते हैं कि वे ईरान आदि से आए थे तथा अपने ही पुराणों पर लिखित बातों को नकारते हैं। भगवान कृष्ण ने इन्हे शाकद्वीप से जम्बूद्वीप में लाया था, तब तो ईरान भी जंबूद्वीप का हिस्सा था।
मिथक यह हैं कि शाकद्वीपीय आए कहाँ से? बड़े बड़े विद्वान भी स्वयं को श्रेष्ठ बनाने हेतु विष्णुपुराण तथा श्रीमद् भागवत महापुराण आदि में वर्णित शाकद्वीप को नज़रअंदाज़ कर रहे हैं तथा शाकद्वीपीयों को हीनता की दृष्टि से देखते हैं।
