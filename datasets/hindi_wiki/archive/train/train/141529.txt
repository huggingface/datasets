वी॰ एस॰ रमादेवी एमए, एलएलएम, 26 नवम्बर 1990 से 11 दिसम्बर 1990 तक भारत की मुख्य चुनाव आयुक्त रहीं। वो प्रथम महिला थी जिन्होंने भारत के मुख्य चुनाव आयुक्त का पदभार सम्भाला। उनके बाद टी एन शेषन मुख्य चुनाव आयुक्त बने।
रमादेवी का जन्म 15 जनवरी 1934 को भारतीय राज्य आन्ध्र प्रदेश के पश्चिमी गोदावरी जिले के चेब्रोलु में हुआ। उन्होंने एलूरू से शिक्षा प्राप्त की। एमए और एलएलबी करने के बाद उन्होंने आंध्र प्रदेश उच्च न्यायालय में अपने आप को वकील के रूप में पंजीकृत करवाया। वो 26 जुलाई 1997 से 1 दिसम्बर 1999 तक हिमाचल प्रदेश की राज्यपाल रही और 2 दिसम्बर 1999 से 20 अगस्त 2002 तक कर्नाटक की राज्यपाल रहीं।
17 अप्रैल 2013 को उनका एचएसाअर ले-आउट बंगलौर स्थित अपने निवास पर निधन हो गया।
