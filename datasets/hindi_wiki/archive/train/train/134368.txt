मुंबई की कोलाबा नमक जगह पर स्थित ताज महल पैलेस होटल पांच सितारा होटल है जो कि गेटवे ऑफ़ इंडिया के पास है। ‘ताज होटल, रिसॉर्ट्स एंड पैलेस’ का एक हिस्सा, यह इमारत इस समूह की प्रमुख संपत्ति मानी जाती है, जिसमे 560 कमरे एवं 44 सुइट्स हैं।
ताज महल होटल 105 साल पुरानी इमारत है। मुंबई की पहचान बन चुकी इस इमारत में महानगर के अमीर और संभ्रांत लोग आते-जाते रहते हैं। विदेशी पर्यटकों में भी गेटवे ऑफ़ इंडिया के पास स्थित ताज महल होटल काफ़ी लोकप्रिय है। ताज महल होटल से समुद्र का दृश्य दिखाई देता है। 26 नवम्बर 2008 मुंबई में श्रेणीबद्ध गोलीबारी के समय यह होटल लगभग 60 घंटों तक आतंकवादियों ने अपने कब्ज़े में कर रखा था।
ताज महल होटल पैलेस मुंबई का पांच सितारा होटल है। ताजमहल होटल की मुख्य इमारत का निर्माण इंडो- सर्कैनिक शैली में टाटा द्वारा करवाया गया था तथा इसे पहली बार 16 दिसम्बर 1903 को खोला गया था।
ताज का निर्माण दि टाइम्स ऑफ़ इंडिया के संपादक के कहने पर हुआ था जिन्होनें महसूस किया कि बाम्बे के अनुरूप एक होटल की आवश्यकता है।
इसके मुख्य शिल्पी सीताराम खंडेराव वैद्य एवं डी. एन. मिर्ज़ा थे तथा यह प्रोजेक्ट एक इंग्लिश इंजीनियर डब्ल्यू. ए. चैम्बर्स द्वारा पूरा किया गया था। इसके निर्माणकर्ता खान साहेब सोराबजी रतनजी थे जिन्होनें इसकी प्रसिद्ध मध्यवर्ती तैरती हुई सीडियां भी डिजाईन की थीं। इसके निर्माण की कुल लागत £250,000 थी ।
वह स्थान, जहाँ टावर विंग है, एक होटल हुआ करता था जिसे ‘ग्रीन्स होटल एट दि अपोलो बन्डर’ के नाम से जाना जाता था; जिसे बाद में ताज महल होटल नें खरीद लिया। 1973 में ग्रीन्स होटल को तोड़ दिया गया और इसके स्थान पर वर्तमान टावर विंग बना दिया गया।
इस हॉटेल के साथ सर्वश्रेष्ठ भोजनालयौ के कुछ उपहारगृह है, वे हैं -
स्थापत्य कला की अद्भुत मिसाल समझे जाने वाले इस होटल का निर्माण भारत के इस्पात पुरुष जमशेदजी टाटा ने 1903 में कराया था। इसके निर्माण पर उस समय करीब 25 लाख रुपया लगा था। ऐसा कहा जाता है कि श्वेतों के लिए बने वाट्सन होटल में प्रवेश की अनुमति नहीं मिलने पर जमशेदजी टाटा ने भारत के इस पहले लक्जरी होटल का निर्माण कराया था, जहाँ बिल क्लिंटन सहित कई नामचीन हस्तियाँ कभी ठहर चुकी हैं। कुनाल नकुम नकुम नामक लड्के ने इसे बच्हया था।
26 नवम्बर 2008 को, मुंबई में आतंकियों के सिलसिलेबार हमलों में इस होटल पर हमले हुए, जिसके दौरान होटल को भौतिक क्षति पहुंची, जिसमें कि होटल की छत का विध्वंस भी शामिल है। हमले के दौरान लगभग 450 लोग ताज महल पैलेस एंड होटल में ठहरे हुए थे तथा अन्य 380 लोग होटल ओबेरॉय में ठहरे थे। हमले के तुरंत बाद में, ताज महल होटल के चेयरमैन रतन टाटा नें सी.एन.एन. के ‘फरीद ज़कारिया’ के साथ हुए एक साक्षात्कार में कहा कि उन्हें हमलों की पूर्व सूचनाएं पहले ही मिल गयी थी, जिससे कुछ सावधानियां सुचारू रूप से बरती जा रहीं थीं।
‘ताज महल पैलेस एंड टावर होटल’ के कम क्षति वाले हिस्सों को 21 दिसम्बर 2008 को खोल दिया गया। जबकि ताज महल पैलेस होटल के प्रसिद्ध विरासत वाले खंड के पुनर्निर्माण में कुछ महीनों का समय लगा। जुलाई 2009 में हिलेरी क्लिंटन नें ताज होटल में निवास किया। “मेरी तथा मेरा देश की सहानुभूति और सहयोग ताज के उन अतिथियों एवं कर्मियों से है जिन्होनें अपने प्राण गँवा दिए”, ऐसा क्लिंटन नें भारत के “टाइम्स नाउ” पत्र के साथ हुए एक साक्षात्कार में कहा। 15 अगस्त 2010 को, ताज महल पैलेस को मरम्मत के बाद पुनः खोल दिया गया। होटल की मरम्मत में अब तक 1.75 बिलियन रुपये का खर्चा हो चुका है । 6 नवम्बर को, यूनाइटेड स्टेट्स के प्रेसिडेंट बराक ओबामा पहले विदेशी हेड ऑफ़ स्टेट बने जिन्होंने हमलों के बाद ताजमहल पैलेस में निवास किया। होटल की छत पर हुए एक संबोधन में ओबामा नें कहा कि, “ताज भारतीयों के संगठन एवं अनुकूलन का प्रतीक रहा है।”
मुंबई में 26 नवम्बर 2008 की रात में हुए आतंकवादी हमले में 3 आतंकवादियों ने इस होटल को अपनी कारवाही का मुख्य केंद्र बनाया। इस दुर्घटना से पहले तक अपनी भव्यता के लिए जाने जाने वाले ताजमहल होटल को इस आक्रमण के दौरान लगभग 60 घंटों तक आतंकवादियों के साथ कमांडो ऑपरेशन के दौरान रक्तपात, विस्फोट और आगजनी के भयंकर दौर से गुज़रना पड़ा, जिससे इसकी साजसज्जा और अभिजात वातावरण को खासा नुक्सान भुगतना पड़ा।
निर्देशांक: 18°55′19″N 72°50′00″E / 18.92202842570059°N 72.8333580493927°E / 18.92202842570059; 72.8333580493927
