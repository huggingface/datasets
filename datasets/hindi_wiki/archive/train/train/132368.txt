गब्बर इज़ बैक एक भारतीय बॉलीवुड फिल्म है, जिसका निर्देशन क्रिश ने किया है और फिल्म के निर्माता संजय लीला भंसाली तथा वायकॉम 18 मोशन पिक्चर्स है। अक्षय कुमार मुख्य किरदार का किरदार निभा रहे है। ये फिल्म तमिल फिल्म रमाना पर पुनः निर्माण है। इस फिल्म में करीना कपूर एक कैमियो का किरदार निभा रही हैं। यह फिल्म 1 मई 2015 को सिनेमाघरों में प्रदर्शित हुई। इस परियोजना को गब्बर के नाम से ही शुरू किया गया, पर बाद में संजय लीला भंसाली ने इसे बदलकर "गब्बर इज़ बैक" रखने का प्रस्ताव दिया।
एक व्यक्ति एक कंप्यूटर के सामने बैठा हुआ है। जो सरकारी अधिकारियों का एक डेटाबेस बना रहा है। पुलिस को पता चलता है कि महाराष्ट्र के 10 तहसीलदरों का अचानक अपरहण हो गया है। उन सभी में एक सामान बात है कि वो सभी भ्रष्ट हैं। लेकिन वे वैसे ही अचानक लौट भी आते हैं -सबसे भ्रष्ट ऑफिसर को छोड़कर, जिसे सार्वजनिक रूप से फंसी पर लटका दिया जाता है उसके भ्रष्टाचार की सभी केस फाइलों के साथ।पुलिस को एक रहस्यात्मक व्यक्ति "गब्बर" से एक सीडी मिलती है जो कहता है की उसका उद्देश्य सभी भ्रष्ट अफसरों को निशाना बनाना है। कांस्टेबल साधुराम को लगता है की वह गब्बर नामक व्यक्ति का रहस्य सुलझा सकता है परंतु उसके वरिष्ठ अफसर उसका अपमान करके उसे इसकी जगह समोसा लाने को कहते हैं।साधुराम एक कांस्टेबल है केवल इसलिए क्योंकि उसने अफसर बनने के लिए रिश्वत नहीं दी। वह यह तय करता है की वह वह इस केस को सुलझा कर प्रमोशन प्राप्त करेगा।उसी समय प्रो.आदित्य नेशनल कॉलेज में एक स्पोर्ट्स क्लास चला रहा है तभी गुंडे आकर बंद की घोषणा कर देते हैं। आदित्य उन गुंडों को पीट कर बाहर फेंक देता है।घर लौटते समय उसकी मुलाकात एक महिला वकील से होती है जो आदित्य की सहायता से एक गर्भवती स्त्री को अस्पताल ले जाने का प्रयास करती परंतु उसका प्रसव कार में ही हो जाता है। श्रुति उसकी सहायता करती है यह कहते हुए की उसने यह सब इंटरनेट से सीखा है। अस्पताल पहुँचकर कर जब वह आदित्य को घन्यवाद कहने के लिए आती है तब तक वह जा चुका होता है।एक नयी सीडी में गब्बर यह कहता है कि वह PWD के बाबुओं को अपना अगला निशाना बनाएगा। पर वह इस बार एक जिला अधिकारी को पकड़ लेता है। और गब्बर और उसकी गैंग उसे सार्वजनिक स्थान पर फंसी पर लटका देते हैं।इसी बीच श्रुति और आदित्य की नज़दीकियां बढ़ने लगती है। एक दिन जब दोनों सड़क के किनारे टहल रहे थे तभी एक स्कूटर श्रुति से आकर टकरा जाता है। गंभीर रूप से घायल न होने के बाद भी डॉक्टर उसे महंगे परिक्षण करने को कहते है इसे देखकर उसे अनुभव होता है कि डॉक्टर के सामने गरीब लोग कितने विवश होते हैं।अस्पताल में आदित्य पता चलता है कि डॉक्टर एक मृत व्यक्ति का इलाज़ केवल पैसे कमाने के लिए कर रहा है। आदित्य इस सब की वीडियो को बना कर मीडिया में रिलीज़ कर देता है। जिसके बाद उस अस्पताल के नौजवान स्वामी को भीड़ घेर लेती है और उसे पीट पीट कर मर डालती है। उसका पिता जो एक ताकतवर बिल्डर है वह अस्पताल पहुँचता है और अस्पताल की cctv फुटेज में आदित्य को पाता है जिसे उसने 5 साल पहले मारा था।आदित्य और श्रुति एक शादी में जाते हैं। वहां पर आदित्य अपनी स्वर्गवासी पत्नी को याद करता है कि कैसे वो और उसकी पत्नी नए अपार्टमेंट में शिफ्ट हुए और जब वह होली खेलने के लिए बाहर गया था, तब वो बिल्डिंग गिर गयी जिसमें उसकी पत्नी के साथ कई सौ लोग मर गए।आदित्य ने उस बिल्डिंग के बिल्डर के खिलाफ सबूत जमा किये कि उसकी गलती की वजह से ये बिल्डिंग गिरी। पर पाटिल सब को घूस भर देता है और कोई भी आदित्य की बात नहीं सुनता। दिग्विजय के साथ लड़ाई में आदित्य बुरी तरह घायल हो जाता है। पर मेडिकल कॉलेज की बस उसे बचा लेती और और वह तब से ये निर्णय लेता है कि वह भ्रष्टाचार को मिटा के रहेगा और इसी के साथ उसकी ये लड़ाई शुरू हो जाती है।
गब्बर इज़ बैक का संगीत यो यो हनी सिंह ,चिरथन भट्ट और मंज मुसिक ने लिखा है। जबकि बोल लिखे हैं - मनोज यादव, साहिल कौशल, मंज मुसिक, रफ़्तार और बिग ढिल्लों ने।
बॉलीवुड हँगामा ने इसे 5 में से 3 सितारे दिये। इसी के जैसे ही कोईमोई ने भी इसे 3 सितारे दिये और कहा की यदि आप नायक और खलनायक जैसी फिल्में जिसमें धमाकेदार संवाद हो तो यह बहुत अच्छी फिल्म है। इसी तरह हिंदुस्तान टाइम्स ने भी इसे 3 सितारे दिये और कहा की इस फिल्म में बहुत मसाला है। इसी के साथ टाइम्स ऑफ इंडिया ने इसे 3.5 सितारे दिये। इसके बाद ज़ी न्यूज़ ने भी इसे 3.5 सितारे दिये और कहा की इस फिल्म को देखने के बाद हमें अपने जीवन में भी वास्तविक गब्बर की आवश्यकता महसूस होगी।
इस फ़िल्म ने अपने पहले दिन में 13.05 करोड़ की कमाई की और अपनी प्रस्तुति के तीसरे सप्ताह में 84 करोड़ का कारोबार कर चुकी है और बेबी फ़िल्म के बाद 2015 की दूसरी सबसे अधिक कमाई करने वाली बॉलीवुड फ़िल्म बन गयी है।
