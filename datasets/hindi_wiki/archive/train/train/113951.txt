मॉनमाउथ काउंटी जेल  नॉर्थ परेड, मॉनमाउथ, मॉनमाउथशायर, वेल्स में स्थित अठारहवीं सदी की जेल है। 1790 में खुली दुर्गवाली मध्यकालीन गढ़ वाली यह इमारत मॉनमाउथशायर काउंटी की मुख्य जेल थी। यहाँ अपराधियों को फासी दी जाती थी तथा 1850 के दशक में दी गई आखिरी फासी की सजा को देखने लगभग 3,000 लोग देखने आए थे। एक एकड़ में फैली इसकी सीमा में एक चैपल, एक प्रग्णालय, आवासिकाएँ व एक ट्रेडमिल भी इसका हिस्सा थे।
वर्ष 1869 में इसे बंद कर दिया गया था। 1884 में इमारत को लगभग पूर्ण रूप से ध्वस्त कर दिया गया था और आज कुछ भी नहीं बचा है सिर्फ चौकीदार के घर के अलावा। यह बची हुई इमारत ग्रेड II* सूचीबद्ध है व मॉनमाउथ हेरिटेज ट्रेल के चौबीस स्थलों में से एक है। गेटहाउस के अंदर सभी मूल इमारतों के रंगीन कांच में बने चित्र हैं। इमारत का डिजाइन विलियम ब्लैकबर्न ने तैयार किया था और 1788 से 1790 के बीच इसका निर्माण पूरा हुआ। इसके सर्वप्रथम गवर्नर जेम्स बेकर थे जिन्हें सलाना £100 आय के तौर पे मिलते थे। जेल के बनने में £5,000 की लागत लगी थी तथा इसके लिए जमीन हेनरी सोमरसेट से खरीदी गई थी।
