अल जजीरा, मध्य पूर्व का समाचार-नेटवर्क है। 'अल जजीरा' का अरबी में अर्थ होता है - 'द्वीप'। इस टेलीविजन नेटवर्क का मुख्यालय कतर के दोहा में स्थित है। अल जजीरा का आरम्भ समाचार एवं समसामयिक घटनाओ को दिखाने वाला अरबी भाषा के एक उपग्रह चैनेल के रूप में हुआ था किन्तु अब यह अन्तरजाल एवं 'स्पेसिआलिटी टीवी' सहित कई भाषाओं में प्रसारण करते हुए विभिन्न क्षेत्रों में विकास कर चुका है। गैर-इस्लामी जगत में यह प्राय: अल कायदा के भोंपू के रूप में समझा जाता है।
अल जजीरा चैनल के अंग्रेजी संस्करण की शुरूआत 15 नवम्बर 2006 को दुनिया के कई देशों में एक साथ हुई थी।
अलजजीरा समाचार चैनल अपने शुरूआत से ही अलकायदा की खबरों को प्रसारित करके विवादों में रहा है। अरबी में अलजजीरा का मतलब होता है द्वीप या समुद्र का टापू. अलजजीरा की शुरूआत भी पश्चिमी मीडिया को पछाड़ने के उद्येश्य से की गयी थी। 1996 में बीबीसी ने सऊदी राजघराने पर एक विवादास्पद स्टोरी प्रसारित की थी। इसी घटना के तुरंत बाद नवंबर 1996 में ही अलजजीरा चैनल की शुरूआत कर दी गयी थी। चैनल मुख्य रूप से अरबी में है लेकिन नवंबर 2006 में अल जजीरा का अग्रेजी चैनल भी शुरू किया गया।
चैनल के ऊपर भले ही आरोप लगता रहा हो कि वह अलकायदा का माउथपीस है लेकिन अलजजीरा में काम करनेवाले अधिकतर लोग बीबीसी, ईएसपीएन, सीएनएन और सीएनबीसी की नौकरियां छोड़कर ही यहां आये हैं। आज दुनियाभर के 40 देशों में अलजजीरा देखा जाता है और 14 करोड़ घरों तक इसकी पहुंच है। अलजजीरा के पूरी दुनिया में 30 ब्यूरों कार्यालय हैं और कई दर्जन पत्रकार दुनियाभर से अल जजीरा के लिए रिपोर्टिंग करते हैं।
