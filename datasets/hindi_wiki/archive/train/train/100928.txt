वक़ार अहमद शाह,भारत के उत्तर प्रदेश की सोलहवीं विधानसभा सभा में विधायक रहे। 2012 उत्तर प्रदेश विधान सभा चुनाव में इन्होंने उत्तर प्रदेश की बहराइच विधान सभा निर्वाचन क्षेत्र से चुनाव जीता। डॉक्टर वक़ार अहमद शाह का जन्म 06 जुलाई 1943 में मुहल्ला क़ाज़ीपुरा शहर बहराइच में शहर के एक प्रसिद्ध परिवार में हुई थी । आपके पिता का नाम ख़्वाजा क़मरउद्दीन था।
डॉक्टर वक़ार अहमद शाह की प्रारंभिक शिक्षा बहराइच में ही हुई और डॉक्टरी की शिक्षा आपने कानपुर विश्वविद्यालय से पूरी की। शुरुआती दिनों में,आपने नगरबहराइच के एक प्राथमिक स्कूल में कुछ दिनों तक शिक्षण कार्य किया।1975 से 1982 तक, मेडिकल ऑफिसर के रूप में काम किया। फिर बाद में दरगाह के अस्पताल से जुड़ गए।आपकी क्लिनिक आज भी नगरबहराइच में मौजूद है।आप 1976 से भारतीय मेडिकल एसोसिएशन बहराइच शाखा के सदस्य रहे।नगर के प्रसिद्ध कॉलेज आज़ाद इंटर कॉलेज के प्रबंधक रहे रेडक्रॉस बहराइच के संरक्षक रहे। महाराज सिंह इंटर कॉलेज के प्रशासन के सदस्य रहे। ज़िला आई रिलीफ़ समिति के सदस्य रहे, इस तरह आप कई संगठनों के साथ जुड़े थे।
उत्तर प्रदेश के पूर्व मंत्री और समाजवादी पार्टी के वरिष्ठ नेता डा0 वक़ार अहमद शाह का 15 अप्रैल 2018 की शाम को लखनऊ निधन हो गया । वह लम्बे समय से बीमार थे । इधर कुछ वर्षो से वह कोमा में थे । 
