पादपो में विभाजन की क्षमता वाले अविभेदित कोशिकाओं के समूह को विभज्योतक ऊतक या मेरिस्टमी ऊतक कहते हैं। विभज्योतक की कोशिकाएँ सामान व्यास वाली आयताकार या बहुभुजी होती हैं। इन कोशिकाओं में केन्द्रक बड़ा, जीवद्रव्य सघन, तथा रिक्तिकाविहीन होती हैं। इन कोशिकाओं के बीच में खाली स्थान यानि अन्तराकोशिक स्थल अनुपस्थित होता है तथा इन कोशिकाओं में माइटोकांड्रिया को संख्या अधिक होती है।
