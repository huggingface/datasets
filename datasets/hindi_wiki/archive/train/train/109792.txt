मोहम्मद इरफ़ान  एक पाकिस्तान क्रिकेट टीम के बाएं हाथ के तेज गेंदबाज है। ये अपनी लम्बे कद के लिए काफी जाने जाते हैं। इनका कद 7'4" है जो कि सबसे लम्बे खिलाड़ी माने जाते है। इनके अलावा वेस्टइंडीज क्रिकेट टीम के पूर्व क्रिकेटर जोएल गार्नर और ऑस्ट्रेलिया क्रिकेट टीम के पूर्व तेज गेंदबाज ब्रूस रेईड दोनों का कद 6'8" था।
इरफ़ान ने अपने कोच को काफी प्रभावित किया था इस कारण कोच ने प्रथम श्रेणी क्रिकेट में कई अवसर दिए जिसमें इन्हें 'हबीब बैंक' और 'ज़ेडटीबीएल' टीमें शामिल है। अजहर अली जो कि उस समय एक क्रिकेट कोच थे इन्होंने इरफान को पाकिस्तान ए के खिलाफ 4 विकेट लेते देखा था इस कारण कोच ने केआरएल टीम में भी बुला दिया था ,इरफ़ान जो कि टीम के लिए एकदम फिट थे। इरफ़ान को केआरएल टीम में चयन कर दिया और यह इरफ़ान का पहला सपना साकार हुआ था।
मोहम्मद इरफ़ान ने अपने प्रथम श्रेणी क्रिकेट कैरियर की शुरुआत क्यूईए ट्रॉफी में अक्टूबर 2009 में 'ख़ान रिसर्च लेबोरेट्री क्रिकेट टीम' की तरफ से की थी। उस मैच में इरफ़ान ने अच्छी गेंदबाजी की लेकिन कोई विकेट नहीं ले पाये थे। इसके बाद इरफ़ान ने अपने दूसरे प्रथम श्रेणी क्रिकेट मैच में शानदार गेंदबाजी करते हुए पहली पारी में 113 रन देकर 7 विकेट लिए और दूसरी पारी में भी अच्छी गेंदबाजी की और 2 विकेट लिए।
इन्होंने अपना पहला विकेट पाकिस्तान अंतर्राष्ट्रीय क्रिकेट टीम के बल्लेबाज अहमद शहजाद का लिया था इनके अलावा इन्होंने इमरान फरहत और चोटिल हसन रज़ा का भी विकेट लिया था।
इरफ़ान इसी तरह अपने प्रथम श्रेणी क्रिकेट में सभी को प्रभावित करते रहे। अपने तीसरे मैच में इरफ़ान ने जबर्दस्त गेंदबाजी की और कुल 11 विकेट लिए और वो मैच भी जीता था। उस मैच में मोहम्मद इरफ़ान ने रिकॉर्ड बनाते हुए पहली पारी में 27 रन देकर 5 विकेट लिए और दूसरी पारी में 96 रन देकर 6 विकेट चटकाए। उस मैच में कुल 123 रन देकर 11 विकेट लिए थे।
प्रथम श्रेणी क्रिकेट में जगह बनाने से पूर्व मोहम्मद इरफ़ान एक प्लास्टिक पाइप की कम्पनी में भी कार्य कर चुके है। इनकी 7 फुट 1 इंच लम्बाई ने प्रथम श्रेणी क्रिकेट का सबसे लम्बा खिलाड़ी बना दिया।
मोहम्मद इरफ़ान को 2011 इंडियन प्रीमियर लीग में कोलकाता नाइट राइडर्स की और से खेलने का मौका मिला। लेकिन मामला बीसीसीआई और पाकिस्तान क्रिकेट बोर्ड से पारित होना बाकी था। इरफ़ान को $75,000 से ज्यादा डॉलर का कॉन्ट्रेक्ट दिया गया था। लेकिन प्रस्ताव पारित करने का काम बीसीसीआई के पास था। इरफ़ान को पाकिस्तान क्रिकेट बोर्ड से भी सहमति लेनी पड़ी थी।
मोहम्मद इरफ़ान ने अपनी 28 वर्ष की उम्र में पाकिस्तान राष्ट्रीय क्रिकेट टीम के लिए खेलना शुरू कर दिया था। उस समय इरफ़ान को स्पॉट फिक्सिंग के मामले के कारण पाकिस्तान के दो घातक गेंदबाज मोहम्मद आसिफ और मोहम्मद आमिर की जगह शामिल किया गया था। यह इरफ़ान के लिए एक अच्छा अवसर था कि वो चयनकर्ताओं पर खरा उतरे।
आखिरकर इरफ़ान ने अपने एक दिवसीय अंतर्राष्ट्रीय क्रिकेट कैरियर की शुरुआत 2010 में इंग्लैंड क्रिकेट टीम के खिलाफ कर दी। उस मैच में इरफ़ान ने 5.3 ओवर में 37 रन देते हुए कोई विकेट नहीं ले पाए थे। मैच में कई लोगों ने आलोचनाएं की तो किसी ने प्रशंषा ,मैच में इरफ़ान ने 130 और 135 किलोमीटर प्रति घण्टे की रफ़्तार से गेंदबाजी की थी। इंग्लैंड के खिलाफ खेला गया वो मैच पाकिस्तान हार गया था। उस श्रृंखला में मोहम्मद इरफ़ान अच्छा प्रदर्शन नहीं कर पाये थे इस कारण टीम से बाहर कर दिया और लगभग दो साल तक इंतजार करना पड़ा और अंततः भारतीय क्रिकेट टीम के खिलाफ 25 दिसम्बर 2012 को फिर से खेलने का मौका मिला।
मोहम्मद इरफ़ान ने अपने ट्वेन्टी–ट्वेन्टी अंतर्राष्ट्रीय क्रिकेट की शुरुआत भारतीय क्रिकेट टीम के खिलाफ 25 दिसम्बर 2012 को की थी जब पाकिस्तान क्रिकेट टीम भारत खेलने आई थी। इस सीरीज में इरफ़ान ने लगभग 145 के करीब प्रति घण्टे की रफ़्तार से गेंदबाजी की थी।
मोहम्मद इरफ़ान ने 2013 में अफ्रीकन टीम के खिलाफ मैच में पहली पारी में 21 ओवरों में 1 मैडन रखते हुए 3 विकेट चटकाए थे जिसमें 4.09 की इकॉनमी से 86 रन दिए थे। हालांकि दूसरी पारी में इरफ़ान 10 ओवर गेंदबाजी करते हुए कोई विकेट नहीं ले पाए थे।
