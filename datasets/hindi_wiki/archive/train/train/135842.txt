स्त्रियों की योनि में प्राकृतिक रूप से एक तरल निकलता है जो योनि को नम और चिकना बनाये रखता है। इसे ही योनि स्नेहन कहते हैं। सामान्यतः योनि स्नेहित ही रहती है किन्तु संभोग के समय अण्डोत्सर्ग की स्थिति में या संभोग की तीव्र इच्छा होने पर योनि में स्नेहक की मात्रा अत्यधिक बढ़ जाती है। कुछ रोग होने पर योनि में पर्याप्त स्नेहक नहीं बनता, जिसे योनि शुष्कता कहा जाता है। इससे संभोग कष्टकारी हो सकता है। अतः कृत्रिम स्नेहक का उपयोग करना पड़ता है।
