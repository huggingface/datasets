वास्तु तथा संरचना इंजीनियरी में स्तम्भ वह संरचनात्मक अवयव है जो स्वयं संपीडित होकर अपने ऊपर आने वाले छत आदि का भार अपने नीचे के अवयवों पर ट्रांसफर कर देता है। अतः स्तम्भ एक संपीडन अवयव है जो उर्ध्वाधर खड़ा रहता है। किन्तु भूकम्प इंजीनियरी की दृष्टि से स्तम्भ की डिजाइन करते समय पार्श्व बलों को सहने की क्षमता भी दी जा सकती है। स्तम्भों का उपयोग प्रायः धरनों एवं चापों को अवलम्ब करने के लिए किया जाता है।

