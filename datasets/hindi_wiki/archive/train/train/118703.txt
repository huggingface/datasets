ये रिश्ता क्या कहलाता है एक भारतीय हिन्दी धारावाहिक है, जो स्टार प्लस पर प्रसारित किया जाता है। यह स्टार प्लस पर 12 जनवरी, 2009 को प्रीमियर हुआ। अर्थात् इसका पहला प्रसारण 12 जनवरी 2009 को हुआ था। यह धारावाहिक एक परंपरागत विवाह में प्यार को दर्शाता है। इसका निर्माण राजन शाही व डायरेक्टर्स कट प्रोडक्शंस ने किया है। 13 जनवरी 2012 को इसने सफलता पूर्वक 800 एपिसोड पूरे कर लिए थे। 26 जुलाई 2018 को इस धारावाहिक ने 2700 एपिसोड पूरे कर लिए थे। एपिसोड की गणना के आधार पर यह भारत में प्रसारित होने वाला सबसे लम्बा हिंदी धारावाहिक हैं। साथ ही यह भारत का सबसे लंबा चलने वाला टीवी धारावाहिक है। शो उदयपुर स्थित राजस्थानी परिवार के दैनिक जीवन पर केंद्रित है। यह राजन शाही के निदेशक कुट प्रोडक्शंस द्वारा उत्पादित किया जाता है, और एपिसोड गिनती के आधार पर सबसे लंबी चल रही भारतीय टेलीविजन श्रृंखला है। शो के मुख्य पात्र नायरा और कार्तिक हैं। पहले यह शो नैरा के माता-पिता अक्षरा और नैतिक पर केंद्रित था।
यह कहानी नैतिक और अक्षरा की है, जो उदयपुर में पूरे परिवार के साथ रहते हैं। यह कहानी उनके पति-पत्नी बनने से लेकर एक अच्छे माता-पिता बनने तक की है। इसमें कहानी बीच में 10 वर्ष आगे भी बढ़ जाती है। कुछ समय पश्चात यह कहानी कुछ वर्ष आगे बढ़ती है जब अक्षरा के दोनों बच्चे नक्ष और नायरा बड़े हो जाते है। यहाँ कहानी नक्ष के इर्द गिर्द घूमती है। इसी समय नायरा एक गलत फहमी की वजह से अपना घर छोड़ देती है। इसके बाद कहानी कुछ वर्ष और आगे बढ़ती है और अक्षरा अपनी बेटी को ढूंढ लेती है कुछ समय बाद अक्षरा की मौत हो जाती हैं। और अंततः कहानी अक्षरा की बेटी नायरा के इर्द गिर्द घूमती है एक आदर्श परिवार और पति पत्नी के रिश्तों वाली ये कहानी जारी है।
ये रिश्ता क्या कहलाता है शुरुआत में एक युवा जोड़े, अक्षरा और नैतिक सिंघानिया की कहानी थी, जो उदयपुर में मारवाड़ी संयुक्त परिवार में रहते थे। कहानी एक विवाहित जोड़े के रूप में समायोजन के मुद्दों के माध्यम से, युवा बच्चों के माता-पिता के रूप में, और वे एक-दूसरे से प्यार करना सीखते हैं क्योंकि उनके विस्तारित परिवार परिपक्व होते हैं। अब कहानी नायरा और कार्तिक गोयनका पर एक युवा मोड़ के साथ नायरा के माता-पिता के समान यात्रा का सामना कर रही है।
दुर्घटना के बाद, नैतिक एक कोमा में गिर गया। नक्ष अब 5 है और अपने पिता के बारे में नहीं जानता है। नक्ष अभी बच्चा रहता है और परिवार साथ में खुश भी रहता है और कभी कभी दुखी भी रहता है। एक दिन, नैतिक कोमा से उठ जाते हैं और हालांकि पहले नक्ष अपने पिता का स्वागत नहीं करते हैं, बाद में वह उन्हें अपने जीवन में स्वीकार कर लेता है। एक दिन सारा परिवार एक यात्रा पर जाता है। लेकिन इस दौरान गायत्री के साथ दुर्घटना हो जाती है और उसकी मौत हो जाती है। अब राजशेखर से किसी से शादी करने के लिए कहा जाता है, और वह देवयानी से शादी करता है, जो तलाकशुदा विवाह से अपने दो बच्चों के साथ आती है। अक्षरा की बेटी नायरा के जन्म होता है जिसका स्वागत सब धूमधाम से करतें हैं। बाद में, भाभीमा के पति दादाजी दिल का दौरा पड़ने से मृत्यु हो जाती है, और भाभीमा अपने पति की मृत्यु का आरोप अक्षरा पर लगाती है और उसे घर से बाहर निकल देतीं है। अक्षरा, नैतिक, नक्ष और नायरा घर छोड़ कर चले जाते हैं।
दस साल बाद नक्ष और नायरा बड़े हो जाते हैं। अक्षरा और नैतिक, अपने दोनों बच्चों, नक्ष और नायरा के साथ, केप टाउन में रहते हैं। नक्ष अब परिपक्व वयस्क हैं और नायरा एक दिव्य किशोरी है। नक्ष उदयपुर लौट आता है। वह भाभीमा के मन में अक्षरा को लेकर जो गलतफहमी है उसे दूर करने की कोशिश करता है। कई दिनों के बाद, अक्षरा को माफी मिल जाती है और वो अपने पति नैतिक और दोनों बच्चों नक्ष और नायरा के साथ वापस अपने घर, भारत लौट आती है। इसके बाद कहानी नक्ष पर केंद्रित हो जाती है। वह तारा नाम की एक लड़की से प्यार करने लगता है, और नक्ष और तारा की शादी के लिए सब तैयार हो जाते हैं। दोनों की शादी भी तय हो जाती है। दोनों परिवार शादी की तैयारियों में जुट जाते हैं। शादी समारोह से कुछ मिनट पहले, तारा नक्ष के साथ रिश्ता तोड़ देती है और शादी से इंकार कर देती है।
सात सालों के बाद, अब शो की कहानी नायरा पर केन्द्रित हो जाती है। वो अपनी माँ अक्षरा से नफरत करते रहती है, इस कारण अपने घर से दूर ऋषिकेश में रहती है। नायरा का पता चलने और उसके घर लौटने के बाद कहानी में एक नया मोड़ आ जाता है। जिसमें कार्तिक को नायरा से प्यार हो जाता है और नायरा को भी कार्तिक अच्छा लगता है, लेकिन उसे अभी तक इसका एहसास नहीं हुए रहता है और वहीं गायु को भी कार्तिक से प्यार हो जाता है। अतः, कहानी एक नया मोड़ लेती है - एक प्रेम त्रिकोण जो कार्तिक, नायरा और गायू के बीच है। नायरा और कार्तिक एक-दूसरे के लिए भावना रखते हैं लेकिन यह नहीं जानते कि यह प्यार है। इस बीच, गायू ​​कार्तिक से प्यार करता है, इस बात से अनजान है कि कार्तिक उसे वापस प्यार नहीं करता है। जब कार्तिक ने नायरा का प्रस्ताव दिया, तो उसने शुरुआत में उसे खारिज कर दिया, लेकिन जब तक वह महसूस करती है कि गायू भी उससे प्यार करती है, तो वह गायू ​​के पक्ष में अपनी खुशी का त्याग करने के बारे में सोचती है। एक दिन नायरा को कार्तिक अपने दिल की बात बताता है, लेकिन नायरा मना कर देती है। लेकिन कुछ ही समय बाद उसे एहसास होता है कि वो भी कार्तिक से प्यार करने लगी है। पर उसे ये भी पता चल जाता है कि गायू भी कार्तिक से प्यार करती है, इस कारण वो अपने प्यार की कुर्बानी दे देती है।
जब मिश्ती से पता चलता है कि कार्तिक केवल नायरा से प्यार करता है, कार्तिक और नायरा एक दूसरे के लिए अपना प्यार कबूल कर लेते हैं। कार्तिक केवल नायरा से ही प्यार करता है, तो नायरा और कार्तिक दोनों अपने प्यार का इकरार कर देते हैं। तब गायू बात को समझ जाती है और अपनी बहन के लिए अपने प्यार का बलिदान कर देती है। गायू इस बात को समझ जाती है कि कार्तिक उससे कभी प्यार नहीं करेगा। कार्तिक अपने परिवार के बारे में बात नहीं करना चाहता क्योंकि वह उनसे नफरत करता है। उसे लगता है कि उसकी माँ की उसके पिता और उसकी सौतेली माँ ने हत्या की है। कार्तिक अपने पिता और सौतेली माँ को पसंद नहीं करता क्योंकि उन्हें लगता है कि वे उसकी माँ की मौत के लिए ज़िम्मेदार थे। इस कारण शादी की बात उनसे नहीं करता है। उसी दौरान अक्षरा के जन्मदिन के समय पार्टी का आयोजन होता है, हर कोई पूजा के लिए जाता है, लेकिन उसी समय अक्षरा की एक कार दुर्घटना में मृत्यु हो जाती है। सिंघानिया परिवार अक्षरा की मौत के लिए कार्तिक को दोषी ठहराता है क्योंकि वो दुर्घटना स्थल पर अपने गाड़ी के साथ नशे की हालत में पाया जाता है। कार्तिक का परिवार अपने बेटे को बचाने की कोशिश करते हैं और उसका समर्थन करतें हैं। बाद में नायरा को पता चला कि कार्तिक अपराधी नहीं है। उसे पता चलता है कि कार्तिक बेकसूर है और आरोपी कोई और है। नायरा असली अपराधी को ढूंढकर कार्तिक को बेकसूर साबित कर देती है। नायरा के परिवार के पक्ष में बहुत अधिक नहीं होने के बावजूद कार्तिक का परिवार सिंघानिया परिवार की ओर कार्तिक की भावनाओं को देखते हुए, नायरा और कार्तिक के रिश्ते को मंजूरी देता है।
दोनों परिवार नायरा और कार्तिक की शादी के लिए तैयारी करना शुरू करते हैं। नायरा को तिलक समारोह के लिए गोयंका निवास में बुलाया जाता है। शादी से ठीक पहले कार्तिक को पता चलता है कि अक्षरा को गाड़ी से टक्कर मारने वाली उसकी चचेरी बहन मानसी है, वो ये सच्चाई नायरा को बताने ही वाला रहता है कि उसके चाचा अखिलेश उसे सच्चाई न बताने के लिए मना लेते हैं और उसे वो नायरा को सच्चाई बता देता।शादी से पहले कार्तिक को पता चलता है कि अक्षरा को गाड़ी से टक्कर मारने वाली मानसी है, वो ये सच्चाई नायरा को बताने ही वाला रहता है कि उसके चाचा अखिलेश उसे नायरा से सच्चाई न बताने के लिए मना लेते हैं और वह कार्तिक से कहतें हैं कि वो नायरा को सच्चाई बता देंगे। लेकिन अखिलेश नायरा को इतना ही बताते है कि कार्तिक अपनी माँ को याद कर रहा है इस कारण दुखी है। कार्तिक और नायरा की शादी हो जाती है। शादी के अगले दिन ही उसे याद आता है कि नायरा ने सुवर्णा से वादा किया था कि वो कार्तिक को गोयंका निवास से दूर रखेगी। इस कारण कार्तिक उसे उसी दिन किसी अलग मकान में ले जाता है। नायरा को ये अच्छा नहीं लगता है। एक दिन नायरा को कुछ लुटेरे जख्मी कर देते हैं, इसके बाद कार्तिक और नायरा वापस गोयंका निवास में लौट जाते हैं। कुछ दिनों बाद, नायरा उस आदमी से मिलती है जिसका भाई अपनी माँ की हत्या के लिए जेल में है और नायरा को यह पता चलता है कि अक्षर की दुर्घटना मानसी के कारण हुई थी। यह समाचार सिंघानिया हाऊस तक पहुंचता है और सिंघानिया परिवार यह खबर सुनकर दुखी हो जाता है। गोयनका माफी मांगने आते हैं। नायरा पहले तो कार्तिक से बहुत दुखी और गुस्से होती है, लेकिन वह बाद में समझ जाती है कि यह कार्तिक की गलती नहीं है। वह अक्षरा के दुर्घटना के केस को वापस ले लेती है और मानसी को माफ कर देती है। कार्तिक के जन्मदिन पर, कार्तिक को पता चलता है कि आदित्य कीर्ति को यातना देता है और कीर्ति के ऊपर अत्याचार करता है। कार्तिक आदित्य के इस सच को सभी के सामने लाने का निर्णय कर लेता है। नायरा के साथ मिलकर कार्तिक उसे बेनकाब करने का फैसला करता है। आखिरकार, आदित्य की सच्चाई सबके सामने आ जाती है और कीर्ति और आदित्य का तलाक हो जाता है। सुहासिनी गोयनका कीर्ति के लिए एक उपयुक्त वर खोजना चाहती हैं और बाद में नक्ष और कीर्ति की शादी करवाने के लिए नायरा को मजबूर करती है। नक्ष नायरा की खुशी के लिए यह प्रस्ताव स्वीकार कर लेता है। दोनों परिवार शादी की तैयारियों में लग जाते हैं। नक्ष और कीर्ति शादी कर लेते हैं। मनीष और सौम्या गोयनका के बारे में एक और समांतर कहानी प्रकट होती है। सौम्या एक मानसिक रोगी थीं और बहुत समय पहले आत्महत्या कर चुके थीं। मनीष ने सौम्या को अपना वादा रखते हुए यह सच सबसे छिपाकर रखा था। बाद में, कार्तिक मनीष के बारे में सच्चाई जान जाता है और उसके और उसके पिता के बीच की सारी गलतफहमियां दूर हो जातीं हैं।
अक्षरा और नैतिक की कहानियों के साथ समानांतर, उनके संबंधित भाई बहनों की कहानियां भी श्रृंखला में महत्वपूर्ण कहानियाँ बनाती हैं। नैतिक की बहनों नंदिनी और रश्मि के जीवन के आसपास पिछले कहानियाँ बनाइ गईं थीं। श्रृंखला ने नैतिक के सौतेले भाई बहनों पर भी ध्यान केंद्रित किया था। इस श्रृंखला में वर्षा-शौर्य की कहानी अक्षरा-नैतिक की कहानी के समान थी। वर्षा अक्षरा की सबसे अच्छा दोस्त थी, और शौर्य अक्षरा के बड़े भाई थे।
कई लीप के बाद, नायरा और कार्तिक शो की लीड बन गए। कार्तिक और नायरा की कहानी के साथ समानांतर, श्रृंखला उनके भाई-बहन - नक्ष, गायू, कीर्ति और शुभम की कहानी पर केंद्रित है। बाद मे, गायू को शो से हटा दिया जाता है और शुभम मर जाता है। तब समानंतर कहानी मे नक्ष और कीर्ति की शादीशुदा जिन्दगी को दर्शाया जाता है।
ये रिश्ता क्या कहलाता है भारत का एक सर्वाधिक पुरस्कार प्राप्त हिंदी धारावाहिक है। जिसके पुरस्कारों की सूची निम्नानुसार है।
स्टार परिवार पुरस्कार
