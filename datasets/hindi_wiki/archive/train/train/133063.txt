बांडीपूर ज़िला भारत के जम्मू व कश्मीर राज्य का एक ज़िला है। यह पहले बारामूला ज़िले का हिस्सा हुआ करता था लेकिन 2006 में इसे एक अलग ज़िले का दर्जा दे दिया गया। इस ज़िले का मुख्यालय बांडीपूर शहर है। इस ज़िले में अधिकतर लोग कश्मीरी भाषा बोलते हैं हालाँकि इस ज़िले के उत्तरी भाग के गुरेज़ क्षेत्र में शीना भाषा बोली जाती है।
बांडीपूर ज़िले की तीन तहसीलें हैं - बांडीपूर, गुरेज़ और सुम्बल सोनावाड़ी।
