मॅजलॅनिक बादल, हमारी मंदाकिनी से लगी हुई अनियमित आकार की दो पडोसी बौनी आकाशगंगाएं है। बड़ा मॅजलॅनिक बादल हमसे 1,60,000 प्रकाश वर्ष दूर है और छोटा मॅजलॅनिक बादल हमसे 1,80,000 प्रकाश वर्ष दूर है। दोनों को ही दक्षिणी अर्धगोलार्ध मे नंगी आंखों से देखा जा सकता है। इनकी उपस्थिति को पहली बार 1519 मे पुर्तगाली अन्वेषक फर्डीनैंड मॅजलॅन द्वारा दर्ज किया गया था। बाद मे वें उन्हीं पर नामित हो गये।
मॅजलॅनिक बादल दो बेढंगी बौनी गैलेक्सियाँ हैं जो हमारी गैलेक्सी, आकाशगंगा, की उपग्रह हैं और हमारी समीपी गैलेक्सियों के स्थानीय समूह के सदस्य हैं। इन्हें पृथ्वी के आकाश में सिर्फ़ दक्षिणी गोलार्ध से देखा जा सकता है। इन दो गैलेक्सियों के नाम हैं -
अगर बिना दूरबीन के पृथ्वी के दक्षिणी गोलार्ध से मॅजलॅनिक बादलों को देखा जाए तो यह आकाशगंगा के बिछड़े हुए अंश लगते हैं। बड़े और छोटे मॅजलॅनिक बादलों के बीच लगभग 75,000 प्रकाश-वर्ष की दूरी है। पृथ्वी से बड़ा मॅजलॅनिक बादल 160,000 प्रकाश-वर्ष दूर है जबकि छोटा मॅजलॅनिक बादल 200,000 प्रकाश-वर्ष दूर है। बड़े मॅजलॅनिक बादल का आकार लगभग 14,000 प्रकाश-वर्ष है और छोटे वाले का केवल 7,000 प्रकाश-वर्ष है। यह दोनों आकाशगंगा से काफ़ी छोटे हैं ।
मॅजलॅनिक बादलों का गहरा अध्ययन करने के बाद वैज्ञानिक इस नतीजे पर पहुँचे हैं के यह दोनों कभी डंडीय सर्पिल गैलेक्सियाँ हुआ करती थीं जिन्हें आकाशगंगा के शक्तिशाली गुरुत्वाकर्षण से पैदा हुए ज्वारभाटा बल ने तोड़-मरोड़ के बेढंगी गैलेक्सियाँ बना डाला है। हमारे क्षीरमार्ग पर भी इन दोनों गैलेक्सियों का असर पड़ा है और उसका बाहरी सर्पिल आकार थोड़ा सा टेढ़ा-मेढ़ा हो गया है। देखा गया है के इन तीनों गैलेक्सियों के बीच हाइड्रोजन गैस की धाराएँ बह रही हैं।
