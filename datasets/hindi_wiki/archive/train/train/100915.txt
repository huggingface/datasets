जॉर्डन को प्रशासनिक रूप से 12 प्रान्तों में विभाजित किया गया है। अन्य अरबी-भाषी देशों की तरह जॉर्डन में भी प्रान्तों को मुहाफ़ज़ाह कहा जाता है। हर मुहाफ़ज़ाह को "लीवा" नामक ईकाईयों में विभाजित किया गया है जो "ज़िले" के जैसा दर्जा रखते हैं। यह लीवा फिर स्वयं "क़्दा" कहलाने वाले उपज़िलों में बांटे जाते हैं।
भौगोलिक रूप से जॉर्डन के प्रान्त देश के तीन क्षेत्रों में वर्गीकृत हैं: उत्तर क्षेत्र, मध्य क्षेत्र और दक्षिण क्षेत्र। मध्य और दक्षिण क्षेत्रों के बीच में मूआब के पहाड़ स्थित हैं।
