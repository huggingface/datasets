गर्भ काल या हमल अवधि जंतु जगत की मादा का गर्भ धारण से लेकर शिशु को जन्म देने की अवधि को कहते हैं। यह अवधि हर प्राणी के लिए अलग-अलग होती है।
अधिकांश प्रजातियों के लिए, जन्म से पहले भ्रूण कितना बढ़ता है वह गर्भ काल की लंबाई निर्धारित करता है। छोटी प्रजातियों का गर्भ काल सामान्य रूप से बड़े जानवरों की तुलना में छोटी अवधि का होता है। उदाहरण के लिए, एक हाथी का गर्भ काल 645 दिन का होता है, जबकि एक बिल्ली का गर्भ काल सामान्य रूप से 58-65 दिन का होता है। हालांकि, सभी जातियों के लिए भ्रूण का बढ़ना गर्भ काल की लंबाई को निर्धारित नहीं करता है। जो जातियाँ प्रजनन काल में ही प्रजनन करते हैं, साधारणतय: साल के उसी समय बच्चे जनते हैं जब भोजन की प्रचुरता हो।विभिन्न अन्य कारक भी गर्भ की अवधि निर्धारित करने में कार्यरत हो सकते हैं। मनुष्यों में, नर भ्रूण सामान्य रूप से मादा भ्रूण से कई दिन अधिक गर्भ में रहते हैं और यदि गर्भ में जुड़वा या अधिक बच्चे हों तो गर्भ काल की अवधि घट सकती है। नस्ल भी गर्भ काल को घटा बढ़ा सकती है। कुत्तों में गर्भ काल और कम शावक पैदा होने के बीच एक सकारात्मक संबंध होता है।
