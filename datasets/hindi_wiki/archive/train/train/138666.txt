मुख्यधारा किसी समाज, देश या अन्य संगठन के उस बहुसंख्यक समूह को कहते हैं जिनके विचार, धारणाएँ, व्यवहार व आदतें उस वातावरण के लिए सामान्य व मानक समझी जाएँ। जब कोई गुट इस से विपरीत व्यवहार करता है तो सम्भव है कि मुख्यधारा उससे असमर्थन जतलाए या खुला विरोध करे। समाजशास्त्र में इस अवधारणा की परिभाषा को लेकर काफ़ी विवाद है।
हर समाज में संगीत की मुख्यधारा वह होती है जिस से उस समाज के अधिकतर लोग परिचित हों और जिसे सुनकर वे चिंता या घृणा न करें। मसलन 1940 के दशक तक अमेरिकी सामाजिक मुख्यधारा में रॉक ऐन्ड रोल​ संगीत को समाज के लिए ख़तरा माना जाता था और युवाओं में उसकी बढ़ती लोकप्रियता रोकने के भरसक प्रयत्न करे गए जो नाकाम रहे। धीरे-धीरे यह शैली ख़ुद ही मुख्यधारा का हिस्सा बन गई। बाद में 'रैप म्यूज़िक' नामक शैली उभरी जिसकी मुख्यधारा ने निंदा की।
