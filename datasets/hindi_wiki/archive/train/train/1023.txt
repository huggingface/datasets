कुतैसी जॉर्जिया की विधायी राजधानी तथा तीसरा सबसे अधिक जनसंख्या वाला नगर है। यह तिब्लिसी से 221 किमी दूर रिओनी नदी के तट पर स्थित है तथा पश्चिमी क्षेत्र इमेरेती की राजधानी है। यह ऐतेहासिक रूप से जॉर्जिया के प्रमुख नगरों में से एक है तथा मध्ययुग में पहले जॉर्जिया राजशाही तथा बाद में इमेरेती राजशाही की राजधानी रहा है। 26 मई 2012 को जॉर्जियाई राष्ट्रपति मिखाइल साकाशविली ने यहाँ देश के नये संसद भवन का उद्घाटन किया, तबसे यह नगर देश की विधायी राजधानी के रूप में जाना जाने लगा। 
