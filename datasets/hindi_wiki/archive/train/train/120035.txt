मजाथल हासरंग वन्यजीव विहार हिमाचल प्रदेश के सोलन व शिमला जिले में स्थित है। यह विहार सतलुज के तट पर स्थित है। इस विहार में हिमालय क्षेत्र के काले भालू, जंगली बिल्ली, भारतीय वन्य भालू, लंगूर, सांभर, हिरण, लियोपर्ड, चीतल, रीसस आदि जीव सुरक्षित हैं। इस विहार में केवल ओक के वृक्ष पाए जाते हैं। यह वन्य विहार क्षेत्र 3,938.86 हेक्टेयर क्षेत्र में फैला हुआ है। 
इस विहार की समुद्रतल से न्यूनतम ऊंचाई 900 मीटर तथा अधिकतम ऊंचाई 1966 मीटर है। इस विहार क्षेत्र में औसत वार्षिक वर्षा 1040 मिलीमीटर के लगभग होती है। इस क्षेत्र का तापमान सामान्यतः न्यूनतम एक डिग्री सेंटीग्रेड तथा अधिकतम 29 डिग्री सेंटीग्रेड रहता है। इस वन्यजीव विहार को संरक्षण प्रदान करने के लिए पहली बार 1962 में तथा दूसरी बार 1974 में अधिसूचित किया गया।
