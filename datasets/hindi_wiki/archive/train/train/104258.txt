अपराजिता विंडोज़ विस्टा, विंडोज़ 7 तथा विंडोज़ सर्वर 2008 में प्रयुक्त एक ओपनटाइप यूनिकोड हिन्दी फॉण्ट है। यह सर्वप्रथम विंडोज़ विस्टा में आया था।
अपराजिता सुन्दर बनावट वाला फॉण्ट है जो कि ग्राफिक्स कार्यों हेतु उपयुक्त है हालाँकि यह छोटे फॉण्ट आकार में स्पष्ट नहीं दिखता। यह बड़े फॉण्ट आकार में शीर्षक आदि लिखने हेतु उपयुक्त है।
अपराजिता में देवनागरी के कुछ संयुक्ताक्षरों के वर्णखण्ड नहीं हैं जैसे शृ, ंक आदि जिस कारण यह संस्कृत टैक्स्ट के प्रदर्शन एवं मुद्रण हेतु उपयुक्त नहीं।
