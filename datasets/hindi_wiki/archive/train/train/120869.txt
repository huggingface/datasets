बाल शौरि रेड्डी हिन्दी के सुप्रसिद्ध लेखक और बाल साहित्यकार हैं। उनका जन्म ग्राम मोल्लर गुडर, जिला कण्ण गुडर आंध्र प्रदेश में हुआ। वे मूल रूप से तेलुगु भाषी हैं। उन्होंने दक्षिण भारत की हिन्दी प्रचार सभा मद्रास में लेखन एवं संपादन कार्य किया। वे काफ़ी दिनों तक मासिक बाल पत्रिका चंदामामा के संपादक रहे। इसके पश्छात वे भारतीय भाषा परिषद कलकत्ता में नियुक्त हुए। संप्रति स्वतंत्र लेखन में संलग्न हैं। मौलिक लेखन के अतिरिक्त उन्होंने हिन्दी से तेलगु और तेलुगु से हिन्दी में अनुवाद भी किया है।
