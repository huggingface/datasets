आत्मकथा हिंदी गद्य की एक विधा है जिसमें लेखक अपनी ही कथा स्मृतियों के आधार पर लिखता है। आत्मकथा में निष्पक्षता जरूरी है। इसे काल्पनिक बातों और घटनाओं से बचाना भी जरूरी है और रोचकता भी बनाए रखने की जरूरी है।"जब कोई व्यक्ति कलात्मक साहित्यिक ढंग से अपनी जीवनी स्वयं। लिखता है तो वह आत्मकथा कहलाती है।"
चन्द्र तलपडे मोहंती ने अपनी पुस्तक ' feminism ' में लिखा है जिसका तात्पर्य यह है कि आत्मकथा अपने को अभिव्यक्त करने का वह माध्यम है, जिसके जरिये व्यक्ति समाज की जटिलताओं और अपने निजी संबंधों की गुत्थियों को खोलता है। आत्मकथा, चाहे वह किसी भी भाषा में लिखी गई हो, वह स्त्री मुक्ति का मार्ग है, जिसके जरिये लेखिकाएँ पितृसत्ता और लिंग दोनों ही स्तर पर अपने को मुक्त करना चाहती हैं।
भारतेंदु कृत कुछ आप बीती कुछ जग बीती डॉ. राजेन्द्र प्रसाद की आत्मकथा, राहुल सांकृत्यायन की मेरी जीवन गाथा के अतिरिक्त डॉ. हरिवंशराय बच्चन की आत्मकथा भी चार खण्डों में है। क्या भूलूँ क्या याद करूँ, नीड का निर्माण फिर-फिर, बसेरे से दूर, दश द्वार से सोपान तक, प्रसिद्ध लोकप्रिय आत्मकथाएँ हैं।
