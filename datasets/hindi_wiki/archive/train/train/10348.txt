कार्बन तंतु 5-10 माइक्रोमीटर का व्यास रखने वाले रेशे होते हैं जिनका अधिकांश भाग कार्बन परमाणुओं का बना हुआ हो। इन रेशो का निर्माण कार्बन परमाणुओं को ऐसे क्रिस्टलों में जोड़कर के होता है जो रेशे के लम्बे अक्ष से समानांतर व्यवस्थित हों। इस पंक्तियोजना से रेशे को एक बड़ा बल-घनफल अनुपात मिल जाता है और यह अपने आकार के लिए बहुत ताकत रखता है। ऐसे हज़ारों रेशों को लेकर उन्हें सूत्रों में पिरोया जा सकता है और इन सूत्रों को बुनकर कपड़े-जैसे टुकड़ों का निर्माण भी करा जा सकता है।
कार्बन तंतु अपनी उच्च सख़्ती, उच्च तनाव पुष्टि, कम भार, उच्च रासायनिक दृढ़ता, उच्च तापमान सहनशीलता और कम तापीय प्रसार के लिए जाने जाते हैं। इसलिए वे वांतरिक्ष, सिविल अभियांत्रिकी, सैनिक कार्यों और रेस-इत्यादि में प्रयोग गाड़ियों व साइकलों में प्रयोग होते हैं। इनकी एक कमी यह है कि कांच तंतु और प्लास्टिक तंतु की तुलना में इन्हें बनाना अधिक महंगा होता है। इसलिए इन्हें अक्सर अन्य प्रकार के तंतुओं के साथ मिलाकर बनाया जाता है।
