• हिन्दी • अवधी • भोजपुरी
हिन्दू
राजभर
भर भारत का एक जाति समुदाय है, जिसे नाविक या मल्लाहों की एक उपजाति के रूप में भी संदर्भित किया जाता है। इन्हे राजभर भी कहते हैं।

मध्यकालीन भारत में इनके स्वयं के छोटे छोटे कबीले स्थापित थे। पूर्वी उत्तर प्रदेश में इनके छोटे छोटे राज्य भी थे जहाँ से उत्तर-मध्य काल में इन्हे राजपूतों व मुगलों ने खदेड़ कर विस्थापित कर दिया था। अंतिम भर राजा को जौनपुर के सुल्तान इब्राहिम शाह शार्की ने मारा था।
भर मुख्य रूप से छोटे किसानों का एक समुदाय है जो अपनी आमदनी में बढ़ोत्तरी हेतु मजदूरी भी करते हैं। समान्यतः भर जाति के लोगों का भूमि स्वामित्व कम है। यह हिन्दू धर्म को मानते हैं तथा इनका सांस्कृतिक आचरण अवध क्षेत्र के अन्य हिन्दू समुदायों जैसा ही है। यह लोग अवधी व भोजपुरी भाषा बोलते हैं। भर समुदाय आजमगढ़, मऊ, जौनपुर, गाजीपुर, गोंडा, गोरखपुर, वाराणसी, अंबेडकर नगर व फ़ैज़ाबाद जिलों में पाया जाता है।
भर जाति भारत की आरक्षण व्यवस्था के तहत अति पिछड़ा वर्ग के रूप में वर्गीकृत है। 2013 में, उत्तर प्रदेश में भर व अन्य 16 अति पिछड़े समुदायों को "अन्य पिछड़ा वर्ग" सूची ने निकाल कर "अनुसूचित जाति" वर्ग में शामिल करने का प्रस्ताव दिया गया, जो की 2014 के चुनावों के लिए महत्वपूर्ण मुद्दा भी हो सकता था।
भर उन 17 जतियों में से हैं जिनहे उत्तर प्रदेश की समाजवादी सरकार ने "अनुसूचित जाति" में सम्मिलित किए जाने का प्रस्ताव दिया था जिसे वोट बैंक राजनीति मानते हुये अदालती रोक के बाद भारत सरकार ने स्थगित कर दिया है।
उद्धरण
ग्रन्थसूची
