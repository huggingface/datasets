
ब्लाइद ट्रॅगोपॅन या  फ़ीज़ॅन्ट कुल का पक्षी है जो ट्रॅगोपैन प्रजाति का सबसे बड़ा पक्षी है। 
इसे असम में हुरहुरिया या सान सुरई, नागा भाषा में आघा, आओघो, ग्नू, कूकी भाषा में चिङथो तथा तिब्बती में बॉप कहते हैं। 
यह पक्षी भूटान से लेकर भारत के पूर्वोत्तर प्रांत अरुणाचल प्रदेश, नागालैंड, मिज़ोरम, मणिपुर से लेकर उत्तरीय म्यान्मार, दक्षिण-पूर्वी तिब्बत तथा पश्चिमोत्तर यूनान में छोटी और छितरी हुयी आबादी में पाया जाता है। हाल के अन्वेषण से पता चला है कि यह भारत में दुर्लभ है हालांकि नागालैंड और अरुणाचल प्रदेश के कुछ स्थानों में यह स्थानीय रूप से आम पाया जाता है। 
इस पक्षी की आबादी का अनुमान 2,500 से 9,999 तक लगाया गया है और यह निरंतर घटती जा रही है। 
