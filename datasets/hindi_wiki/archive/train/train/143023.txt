माजिद मजीदी एक ईरानी फिल्म निर्देशक, निर्माता और पटकथा लेखक हैं। मजीदी ने फिल्म निर्माण में अपना करियर बतौर अभिनेता शुरू किया।
मजीदी का जन्म तेहरान के एक मध्यमवर्गीय परिवार में हुआ थे। उन्होंने 14 साल की उम्र में रंगमंच पर अभिनेता के रूप में काम करना शुरू कर दिया था। बाद में उन्हेंने तेहरान के रंगमंच कला संस्थान में अध्ययन के लिए दाखिला ले लिया। 1979 में ईरान में हुई इस्लामिक क्रांति के बाद मजीदी को ईरानी फिल्म निर्देशक मोहसिन मखमलबफ की फिल्म बॉयकाट में काम करने का मौका मिला।
1998 में माजिद मजीदी ने बतौर निर्देशक चिल्ड्रेन ऑफ हेवेन का निर्देशन किया जिसे सर्वश्रेष्ठ विदेशी भाषा फिल्म की श्रेणी में ऑस्कर सम्मान के लिए नामित किया गया। हालांकि इतालवी निर्देशक रॉबर्टो बेजिनी की फिल्म लाइफ इज ब्यूटीफुल के सामने इस फिल्म को सफलता नहीं मिली लेकिन इस फिल्म के कलात्मक निर्माण को चहुंओर सराहना मिली। इस मामले में मजीदी पहले ईरानी फिल्मकार हैं जिन्हें अंतरराष्ट्रीय स्तर पर इस तरह की पहचान मिली।
माजिद मजीदी को फिल्म निर्माण के लिए कई पुरस्कार मिल चुके हैं, जिनमें से प्रमुख हैं:
