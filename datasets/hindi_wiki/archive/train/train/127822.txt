दीवान आनन्द कुमार  शिक्षा से एक वैज्ञानिक और न्यायविज्ञानी, व्यवसाय से एक ज्ञानी और शैक्षिक प्रशासक थे और विचार और कर्म से एक सुधारवादी और परोपकारवादी व्यक्ति थे।
आनंद कुमार एक उदार अभिजात्य थे। उनका कश्मीरी पंडित परिवार सिख राज्य में विशिष्टता के साथ काम करता था। इनका उपनाम 'रैना' था। आनंद कुमार के पिता, नरेंद्र नाथ ने 1886 में सरकारी कॉलेज लाहौर से एम.ए. पास किया। 1888 में उन्होंने प्रांतीय सिविल सेवा में प्रवेश किया। 1908 में उन्हें दीवान बहादुर नाम से सम्मानित किया गया। 1911 में उन्हें लाहौर डिवीजन का आयुक्त नियुक्त किया गया परंती भारतीय होने के कारण उन्हें इस पद से हटा दिया गया। 
आनंद कुमार शादी के संबंधों के द्वारा नेहरु परिवार से संबंधित थे। 1902 में उनकी बड़ी बहन रमेशवरी का जवाहरलाल नेहरू के चचेरा भाई ब्रजलाल नेहरू से विवाह हुआ था। 
दीवान आनंद कुमार ने कैंब्रिज से पढाई पूरी की और 1920 में पंजाब विश्वविद्यालय, लाहौर के प्राणीशास्त्र विभाग में एक रीडर के रूप में नियुक्त हुए। 1942 में वे विभाग के प्रमुख थे। 1946 में उन्हें विश्वविद्यालय निर्देश का अध्यक्ष बनाया गया था, एक पद जिसे उन्होंने नए विश्वविद्यालय में भी रखा था। 1924 में, उन्हें दयाल सिंह कॉलेज ट्रस्ट सोसाइटी और दयाल सिंह पब्लिक लाइब्रेरी ट्रस्ट, लाहौर, दोनों का सदस्य नियुक्त किया गया। विभाजन के बाद इन दोनों को प्रशासन करने कि ज़िम्मेदारी उन्ही की थी।
स्वतंत्रता उपरांत नवगठित पंजाब विश्वविद्यालय के कामकाज को नौ सदस्यीय एक सिंडिकेट को सौंपा गया जिसमें सर जय लाल; न्यायाधीश तेजा सिंह; ज्ञानेश चंद्र चटर्जी; सरदार बहादुर भाई जोध सिंह; दीवान आनंद कुमार; कर्नल बी. एस. नेट; प्रिंसिपल निरंजन सिंह; प्रोफेसर दीवान चंद शर्मा; और रजिस्ट्रार डी. एन. भल्ला शामिल थे। दीवान आनंद कुमार पंजाब विश्वविद्यालय के तीसरे उप-कुलपति बने। उपकुलपति के अपने लंबे कार्यकाल के दौरान, उन्होंने विश्वविद्यालय को अपनी महिमा के चरम पर पहुंचा दिया। 
वह राष्ट्रीय डेयरी अनुसंधान संस्थान, करनाल, गुरु नानक इंजीनियरिंग कॉलेज, लुधियाना, थापर इंजीनियरिंग कॉलेज, पटियाला, एफ.सी. कॉलेज ऑफ विमेन हिसार और पटियाला में एक मेडिकल कॉलेज की स्थापना के पीछे प्रेरणा थे। वह विश्वविद्यालय अनुदान आयोग के सदस्य भी थे, और दयाल सिंह सार्वजनिक लाइब्रेरी ट्रस्ट, नई दिल्ली के अध्यक्ष थे।
दीवान आनंद कुमार दयाल सिंह कॉलेज, करनाल के संस्थापक पिता थे। यह इस द्रष्टा के प्रयासों का परिणाम ही था कि दयाल सिंह कॉलेज, करनाल 16 सितंबर, 1949 को अस्तित्व में आया। 'उमर मंज़िल', खेल के मैदानों आदि के लिए पर्याप्त स्थान के साथ एक निष्क्रांत निवासी संपत्ति थी जिसे सरकार से अधिग्रहण कर लिया गया था और आज भी महाविद्यालय इसी सुंदर इमारत में है। 
उन्होंने 1949 से 1981 तक दियाल सिंह कॉलेज ट्रस्ट सोसायटी के मानद सचिव के रूप में कार्य किया।
