स्विटजरलैंड अब विश्व की सबसे लंबी रेल-सुरंग के लिये भी जाना जायेगा। यहां के इंजीनियरों ने दुनिया की सबसे लंबी सुरंग तैयार करने में सफलता हासिल कर ली है। 57 किलोमीटर लंबी इस सुरंग को बनाने में 17 साल का लंबा समय लगा। गोटहार्ड नाम की इस सुरंग को लाइव टेलीकास्ट के साथ दुनिया के सामने पेश किया गया।
गोटहार्ड टनल की लंबाई 57 किलोमीटर है और इसमें वर्ष 2017 से रेल चलनी शुरू हो जाएगी। बताया जा रहा है कि इस सुरंग के शुरू होते ही इटली के शहर मिलान और स्विट्ज़रलैंड के ज्युरिख के बीच यात्रा में मात्र डेढ़ घंटे का समय कम लगेगा।
गौरतलब है कि अब तक जापान की सेकिन रेल सुरंग दुनिया की सबसे लंबी यातायात सुरंग है जिसकी लंबाई 53 किलोमीटर है, दूसरे नंबर पर इंग्लैंड और फ्रांस को जोड़ने वाली सुरंग है जिसकी लंबाई लगभग 50 किलोमीटर है।
