मॅसिये वस्तुएँ उन खगोलीय वस्तुओं को कहा जाता है जिन्हें फ़्रांसिसी खगोलशास्त्री शार्ल मॅसिये ने सन् 1771 में प्रकाशित अपनी सूची में सम्मिलित किया था। शार्ल मॅसिये धूमकेतुओं का अध्ययन करते थे और ऐसी वस्तुओं से परेशान थे जो धूमकेतु नहीं थी लेकिन धूमकेतुओं जैसी लगती थीं। उन्होंने अपने सहायक प्येर मेशैं की सहायता से ऐसी वस्तुओं की सूची बनाई।
अंग्रेज़ी में "मॅसिये वस्तुओं" को "मॅसिये ऑबजक्ट्स" कहा जाता है। फ़्रांसिसी और अंग्रेज़ी में "शार्ल मॅसिये" का नाम "Charles Messier" लिखा जाता है लेकिन सही उच्चारण "शार्ल मॅसिये" ही है।
