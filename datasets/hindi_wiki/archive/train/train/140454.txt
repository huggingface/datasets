मिलिंग कटर काटने वाले औजार हैं जो प्रायः मिलिंग मशीनों में तथा कुछ अन्य मशीनी औजारों में प्रयुक्त होते हैं। अपनी गति के द्वारा वे पदार्थ को काटकर हटाते हैं। 
आधुनिक मिलिंग कटर गोल चक्राकार आरी का ही परिष्कृत रूप है, जो स्वयं घूमकर धीरे-धीरे थोड़ी थोड़ी धातु को खुरचकर काटता है। विचित्र आकृतिवाली वस्तुओं को चीरने का काम, जो अन्य आरियों से नहीं किया जा सकता, उसे मिलिंग कटर से करते हैं। मिलिंग कटर आज अनेक प्रकार के बनाए गए हैं जिनके दाँतों की रचना भिन्न भिन्न प्रकार की होती है।
