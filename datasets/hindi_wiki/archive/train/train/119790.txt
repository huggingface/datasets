स्टार-लॉर्ड मार्वल कॉमिक्स द्वारा प्रकाशित अमेरिकी कॉमिक पुस्तकों में प्रदर्शित होने वाला एक काल्पनिक सुपरहीरो है। स्टीव एंगलहार्ट और स्टीव गण द्वारा निर्मित यह चरित्र, सबसे पहले मार्वल प्रीव्यू #4 में दिखाई दिया था। मानव मेरिडिथ क्विल और स्पार्टोई जेसन का बेटा, पीटर क्विल स्टार-लॉर्ड के नाम से एक इंटरप्लानेटरी पुलिसकर्मी के रूप में कार्य करता है।
इस चरित्र ने कॉमिक बुक स्टोरीलाइन "एनीहिलेशन" और "एनीहिलेशन: कांकेस्ट", "किंग ऑफ किंग्स", और "द थैनॉस इंपीरेटिव" में प्रमुख भूमिका निभाई है। 2008 में क्विल स्पेस-आधारित सुपरहीरो टीम गार्जियन्स ऑफ द गैलेक्सी का प्रमुख बन गया, और उसे इसी नाम की कॉमिक के साथ पुन: लॉन्च किया गया। क्विल को एनिमेटेड टेलीविजन श्रृंखला, खिलौने और व्यापार कार्ड समेत विभिन्न प्रकार के मार्वल मर्चेंडाइज में दिखाया जाता रहा है। अभिनेता क्रिस प्रैट मार्वल सिनेमेटिक यूनिवर्स की फिल्मों में पीटर क्विल की भूमिका निभा रहे हैं। प्रैट ने 2014 की लाइव-एक्शन फिल्म गार्जियंस ऑफ़ द गैलेक्सी में यह चरित्र पहली बार निभाया था, और फिर वह गार्जियंस ऑफ द गैलेक्सी 2, और अवेंजर्स: इन्फिनिटी वॉर में क्विल की भूमिका में दिखाई दिए। प्रैट यह भूमिका इन्फिनिटी वॉर की अगली कड़ी में भी निभाएंगे।
