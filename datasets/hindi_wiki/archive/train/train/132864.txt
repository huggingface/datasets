दुशान्बे मध्य एशिया के देश ताजिकिस्तान की राजधानी और सबसे बड़ा शहर है। इसकी आबादी वर्ष 2008 में 6,79,400 अनुमानित की गई थी। शहर को 1929 तक द्युशान्बे के नाम से जाना जाता था और 1929 से 1961 तक इसका नाम स्तालिनाबाद रहा।
ताजिकि और फ़ारसी दोनों भाषाओं में 'दुशान्बे' का मतलब सोमवार होता है। दुशान्बे एक गाँव हुआ करता था जहाँ हर सोमवार को एक बाज़ार लगा करता था, जो समय के साथ-साथ विस्तृत होकर एक बड़ा नगर बन गया।
वर्ष 2006 के अनुमान के अनुसार, दुशान्बे के नागरिक 83.4% ताजिक, 9.1% उज़बेक, 5.1% रूसी और 2.4% अन्य समुदायों के थे। 1926 से लेकर 2010 तक यहाँ की आबादी बहुत तेज़ी से बढ़ी है जिसका अनुमान इस तालिका से लगाया जा सकता है।
दुशान्बे में एक मस्जिद
एक गिरजाघर
शहर का एक दृश्य
ताजिकिस्तान का राष्ट्रपिता इस्माइल सामानी का स्मारक
दुशान्बे के ज़िले
