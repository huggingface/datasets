दमार​ प्रान्त यमन का एक प्रान्त है।
यह प्रान्त यमन के केन्द्रीय पठार पर स्थित है और जगह-जगह पर पहाड़ व वादियाँ हैं, हालांकि उत्तर भाग में एक मैदानी इलाक़ा है। यहाँ मनाव-निवास के 6000 साल पुराने अवशेष मिले हैं और लगभग 1000 ईसापूर्व के आसपास यह दक्षिण अरबी सभ्यता का हिस्सा बना। जब इस्लाम आया तो यहाँ के क़बीलों ने उसे जल्दी ही अपना लिया। बाद में उस्मानी साम्राज्य आने पर उन्होंने उसके विरूद्ध विद्रोह किये और अंत में क़ासिमी परिवार के नेतृत्व में उन्हें खदेड़ दिया। 19वीं सदी में यहाँ फिर कुछ काल के लिए उस्मानी क़ब्ज़ा रहा। प्रान्त के कुछ भागों में कृषि चलती है, जिसमें अनाज, सब्ज़ियों व फलों का उत्पादन होता है।
