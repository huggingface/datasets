नील चन्द्र या ब्लू मून पूर्णिमा के दिन घटित होने वाली एक घटना है। या तो एक ऋतु की चार पूर्णिमाओं में से तीसरी या फिर कलेंडर के अनुसार एक महीने की दूसरी पूर्णिमा की रात को प्रकट होने वाला चंद्रमा ब्लू मून होता है अर्थात यदि कलेंडर में एक महीने में दो पूर्णिमाएँ हों तो दूसरी पूर्णिमा के चंद्रमा को ब्लू मून कहते हैं। शब्द नील चन्द्र का संबंध चंद्रमा के वास्तविक रंग से नहीं है। ब्लू मून लाल, नारंगी या पीले या सफेेेद रंग का हो सकता है।
ब्लू मून की पूर्णिमा को परंपरागत रूप से "अतिरिक्त पूर्णिमा" कहा जाता है, जब एक वर्ष में आमतौर पर 12 की बजाय 13 पूर्णिमाएँ होती हैं। ब्लू मून की घटना प्रत्येक 2 या 3 साल में होती है।
एक चंद्रमास की अवधि 29.53 दिन होती है। एक वर्ष में लगभग 365.24 दिन होते हैं। इसलिए, एक वर्ष में लगभग 12.37 चंद्रमास होते हैं। व्यापक रूप से इस्तेमाल किए जाने वाले ग्रेगोरीयन कैलेंडर में, एक वर्ष में 12 महीने और आम तौर पर हर महीने एक पूर्णिमा होती है।अतः प्रत्येक कैलेंडर वर्ष में 12 पूर्ण चंद्रमासों के अतिरिक्त भी लगभग 11 दिन अधिक होते हैं। हर वर्ष इन अतिरिक्त 11 दिनों को जमा करने पर, हर दो या तीन वर्षों में एक अतिरिक्त पूर्णिमा होती है।अतिरिक्त पूर्णिमा, अनिवार्य रूप से चार मौसमों में से एक में होती है, उस मौसम में सामान्य रूप से 3 के बजाय 4 पूर्णिमाएँ होती हैं, और इसलिए, एक नील चन्द्र भी होता है।
1 और 30 मार्च
1 और 30 सितंबर
2 और 31 मार्च
