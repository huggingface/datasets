वी॰ रामा राव सिक्किम के पूर्व राज्यपाल थे जो वर्ष 2002 से 2007 तक सिक्किम के राज्यपाल रहे। उन्होंने वर्ष 1956 में जन संघ से जुड़ते हुये राजनीति में कदम रखा और भारतीय जनता पार्टी के राष्ट्रीय स्तर के नेता बन गये। वो 1966, 1972, 1978 और 1984 में, कुल चार बार हैदराबाद ग्रेजुयट निर्वाचन क्षेत्र से आन्ध्र प्रदेश राज्य विधान परिषद के लिए चुने गये।
वी॰रामा राव का जन्म 12 दिसम्बर 1935 को आन्ध्र प्रदेश के कृष्णा जिले के मछलीपट्टनम के निकट एक तेलुगू ब्राह्मण परिवार में हुआ। वो पैशे से वकील थे और उन्होंने आन्ध्र प्रदेश उच्च न्यायालय में वकालत का कार्य भी किया।
अक्टूबर 2002 में भारत के राष्ट्रपति ने उन्हें सिक्किम के राज्यपाल के रूप में नियुक्त किया।
अपोलो अस्पताल हैदराबाद में 17 जनवरी 2016 को उनका निधन हो गया।
