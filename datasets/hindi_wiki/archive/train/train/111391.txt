चोनबुरी थाईलैण्ड का एक प्रान्त है। यह पूर्वी थाईलैण्ड क्षेत्र में आता है और इसके पश्चिम में प्रान्त का थाईलैण्ड की खाड़ी पर एक बड़ा तट है। यह थाईलैण्ड के सबसे प्रमुख पर्यटक क्षेत्रों में से एक है और पट्टाया तट का प्रसिद्ध सैलानी स्थल इसी प्रान्त में है। इस कारणवश प्रान्त में बहुत ग़ैर-थाई लोग भी अस्थाई रूप से निवास करते हैं। आसान यातायात के लिये यह थाईलैण्ड का इकलौता प्रान्त है जो राष्ट्रीय राजधानी बैंकॉक से आठ लेनों वाले राजमार्ग से जुड़ा हुआ है।
"चोनबुरी" दो संस्कृत शब्दों का थाई भाषा रूप है: "जल" और "पुरी", अर्थात "चोनबुरी" का अर्थ "जलपुरी" या "पानी की नगरी" है।"
