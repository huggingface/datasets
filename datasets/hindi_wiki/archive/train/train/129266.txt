सिजिस्मंड पवित्र रोमन सम्राट और हंगरी तथा बोहेमिया का राजा था। वह चार्ल्स चतुर्थ का पुत्र था। 
उसका जन्म 15 फरवरी, 1368 को हुआ। सन् 1378 में अपने पिता की मृत्यु के बाद वह ब्रैंडेनबर्ग का मारग्रेव बना। गृह युद्ध के उपरांत 1387 में सिजिस्मंड हंगरी का राजा बन गया। बादशाह बनने के बाद उसने तुर्कों के विरुद्ध ख्राष्ट्रीय सेनाओं का नेतृत्व किया लेकिन 1396 में निकोपोलिस नामक स्थान पर पराजित हुआ। 1410 में रुपर्ट तृतीय के उत्तराधिकारी के रूप में वह जर्मनी का बादशाह चुना गया। 1419 में वेन्सेस्लास की मृत्यु के बाद वह बोहेमिया का राजा बना। पवित्र रोमन सम्राट के रूप में उसका राज्याभिषेक 31 मई, 1433 को रोम में हुआ। 9 दिसंबर, 1437 को उसकी मृत्यु हुई।
