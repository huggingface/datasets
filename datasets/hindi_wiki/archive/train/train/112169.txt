
वाइटेसिए सपुष्पक द्विबीजपत्री वनस्पतियों का एक जीववैज्ञानिक कुल है, जिसमें 14 वंश और अनुमानित 910 जातियाँ आती हैं, जिनमें अंगूरबेल शामिल है। कुल का नाम वाइटिस वंश से उत्पन्न हुआ है। सन् 2009 से वाइटेसिए कुल को अकेले अपने अलग वाइटालेस जीववैज्ञानिक गण में श्रेणीकृत करा गया है।
वाइटेसिए से मिलती-जुलती आकृति रखने वाले इण्डोवाइटिस चितालेयाए नामक जाति के बीच मध्य भारत में दक्कन पठार क्षेत्र में मिले हैं। यह 6.6 करोड़ वर्ष पुराने जीवाश्म क्रिटेशस कल्प के अन्त में पाए गए हैं और अंगूर कुल के सबसे पुराने ज्ञात जिवाश्म हैं। आधुनिक वाइटिस वंश की जातियों की भांति इनमें भी हर फल में 4 से 6 बीज हैं।
