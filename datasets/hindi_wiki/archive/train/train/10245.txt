झोउ मी/झू मी में हुआ था। मी चीन की एक महिला बैडमिंटन खिलाड़ी हैं। अपने अधिकांश पेशेवर जीवन में उन्होंने चीनी जनवादी गणराज्य का प्रतिनिधित्व किया लेकिन 2007 के बाद से वो हांग कांग के तरफ से खेल रही हैं। हांग कांग प्रशासनिक तौर पर चीन का हिस्सा होते हुए भी अपना अलग खेल कार्यक्रम चलाता है और चीन से अलग टीमें रखता है। 2010 में मी को ड्रग परीक्षण में अनुत्तीर्ण होने पर 2-वर्ष का प्रतिबंध झेलना पड़ा।
1998 के बाद से झू ने 20 से ज्यादा अंतर्राष्ट्रीय महिला एकल खिताब जीते हैं और कई बार शीर्ष वरीयता हासिल की है। 2001 आईबीएफ विश्व प्रतियोगिता में उन्हें रजत और 2003 की विश्व प्रतियोगिता में कांस्य पदक मिला। 2002 के एशियाई खेलों में उन्होंने गोंग रुईना को हराकर बैडमिंटन का महिला एकल का स्वर्ण पदक जीता। झू प्रतिष्ठित ऑल इंग्लैंड ओपेन बैडमिंटन प्रतियोगिता में तीन बार फाइनलिस्ट रह चुकी हैं और 2003 में यह खिताब जीत भी चुकी हैं।
बीडब्ल्युएफ ने 4 सितम्बर 2010 को झू को 2 वर्षों तक प्रतिबम्धित करने की घोष्णा की। उनपर क्लेन्ब्युटेरोल नामक ड्रग्स लेने का आरोप था। प्रतियोगिताओं के इतर जून में लिए गये एक नमूने में उन्हें इस प्रथम श्रेणी के प्रतिबंधित उपपाचन कारक लेने का दोषी पाया गया।
मी ने अपने ऊपर लगे प्रतिबंध का विरोध किया और अपने निर्दोष होने की दुहाई दी लेकिन उनपर से प्रतिबंध नहीं हटा। माना जाता है कि क्लेन्ब्युटेरोल संक्रमित भोजन लेने से भी शरीर में पहुंच जाता है। 
