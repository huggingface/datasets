रेमिंग्टन 1100  यूनाइटेड स्टेट्स की शस्त्र निर्माता कम्पनी रेमिंग्टन आर्म्स द्वारा बनायी गयी 12 बोर की एक नाल वाली अर्द्ध स्वचालित बन्दूक है। इसकी आन्तरिक नलीनुमा मैगज़ीन में 10 और 1 चैम्बर में यानी 11 कारतूस एक के बाद एक फायर किये जा सकते हैं। 12 बोर के अलावा अब यह बन्दूक 16, 20, 28 और .410 के गेज़ में भी बनने लगी है। यह वजन में काफी हल्की है और इससे फायर करना भी बहुत आसान है। इसका उत्पादन सन् 1963 में प्रारम्भ हुआ था तब से अब तक इस बन्दूक के कई मॉडल बाजार में आ चुके हैं और अभी भी आ रहे हैं। 
वायने लीक और आर0 कैली द्वारा डिजाइन की गयी रेमिंगटन बन्दूक का 1100 मॉडल सन् 1963 में बनाया गया था। इससे पूर्व 58 मॉडल और 878 गैस ऑपरेटेड बन्दूक ही हुआ करती थी। 58 मॉडल रिक्वायल ऑपरेटेड था जिसमे जॉन ब्राउनिंग का डिजायन लिया गया था। इसके 11-48 मॉडल भी ब्राउनिंग के डिजाइन पर आधारित थे। इसके अन्य दो 11 एवं ऑटो-5 मॉडल भी उसी डिजाइन के थे। परन्तु रेमिंग्टन 1100 के वर्तमान सभी मॉडल गैस संचालित हैं जो फायर से लगने वाले झटके को काफी कम कर देते हैं। इसके 12, 20, 28 और .410 बोर के मॉडल भी इसी साल 2013 में बनाये जा रहे हैं। गैस आधारित ऑटोलोडिंग शॉटगन्स की श्रेणी में इस बन्दूक ने यूनाइटेड स्टेट्स के इतिहास में उल्लेखनीय क्रान्ति की है।
रेमिंग्टन 1100 का उपयोग वाटरफॉलिंग गन के रूप में अक्सर किया जाता है। वैसे ट्रैप शूटिंग, स्कीट शूटिंग और स्पोर्टिंग क्ले शूटिंग के लिये इसके विशेष संस्करण बनाये गये जो काफी लोकप्रिय हुए। थ्री गन शूटिंग में भी इसका उपयोग खूब हुआ।
इसके अलावा अन्य भी कई सीमित मॉडल बीच बीच मे निकले परन्तु उनका उल्लेख नहीं किया गया है। नाइटहॉक कस्टम ने पुलिस, होम डिफेंस और निशानेबाजी प्रतियोगिता के लिये रेमिंग्टन 1100 के कई मॉडल तैयार किये हैं।
