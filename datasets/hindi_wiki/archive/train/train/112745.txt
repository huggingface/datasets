 इंडिया मार्क द्वितीय  एक मानव संचालित हैंडपम्प है जिसे 50 मीटर या उससे कम गहराई से पानी उठाने के लिए बनाया गया है। यह पम्प दुनिया में सबसे व्यापक रूप से संचालित है। इस पम्प का निर्माण वर्ष 1970 में विकासशील देशों तथा ग्रामीण क्षेत्रों में पानी निकलने के लिए किया गया था।
इस पम्प का डिजाइन भारत सरकार ने यूनिसेफ और विश्व स्वास्थ्य संगठन के सहयोग से बनाया था। यह पम्प शोलापुर पम्प पर आधारित है, जिसे भारतीय मैकेनिक ने डिजाइन किया था। यूनिसेफ के विशेषज्ञों ने कई विकल्पों के अध्ययन के बाद इसे सबसे टिकाऊ पाया था। इसका व्यावसायिक उत्पादन वर्ष 1977-78 में प्रारम्भ हुआ। वर्ष 1987 में इसका वार्षिक उत्पादन 2,00,000 था। इसका निर्यात एशिया ,अफ्रीका और लैटिन अमरीकी देशों को किया जाता है। भारत में इस पम्प की वार्षिक खपत 50,000 है।
पहले इस पम्प के बोरवेल में इंडिया मार्क द्वितीय पम्प लगाने में लोहे के पाइप स्तेमाल होते थे जो जंग लगने के कारण कम टिकाऊ थे अब उनके स्थान पर पी वी सी के पाइप स्तेमाल होते हैं जो टिकाऊ और सस्ते हैं।
