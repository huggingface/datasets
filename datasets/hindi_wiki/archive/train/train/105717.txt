नीली छतरी वाले एक भारतीय टेलीविजन धारावाहिक है जो ज़ी टीवी पर प्रसारित होता है। इसके निर्माता अश्विनी धीर है। 
धारावाहिक में एक आम आदमी भगवानदास की कहानी है। वह घर में अपने पिता, बीवी, बच्चों और ऑफिस में बॉस की डांट सुनता रहता है।उधर, बॉस भी भगवानदास की कार्यशेली को लेकर आए दिन खरी-खोटी सुनाते हैं। धारावाहिक में शिवाय नामक पात्र को भगवान शिव बताया गया है। शिवाय से भगवान दास की मुलाकात बॉस द्वारा सुनाए गए तानों के बाद होती है। ऑफिस में बॉस के ताने सुनने के बाद वह गुस्से में एक पेड़ पर उसकी तस्वीर टांगकर पत्थर मारता है। उस दौरान उसकी मुलाकात भगवान शंकर से होती है, जो उसे पत्थर मारने से रोकते हैं। भगवान को अपने सामने पाकर भगवान दास हैरान हो जाता है और वहीं से भगवान दास और भोले शंकर के बीच दोस्ती का सफर शुरु होता है। वे सीधे तौर पर उसकी मदद तो नहीं करते पर मुसीबत के समय उसे रास्ता जरूर दिखाते हैं। 
