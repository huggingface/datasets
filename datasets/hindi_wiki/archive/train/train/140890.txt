विटीफीड एक इंटरनेट मीडिया और सूचना-सामग्री प्रदाता कम्पनी है। इसका आरम्भ 2014 में हुआ था। यह इन्दौर से शुरू हुई। सम्प्रति इसमें कुल 100 कर्मचारी हैं और आवागमन की दृष्टी से यह विश्व की दूसरी और भारत की पहली सबसे बड़ी वाइरल कन्टेन्ट कम्पनी है। सम्प्रति यह अंग्रेजी, हिन्दी और स्पेनी भाषाओं में इसकी सामग्री उपलब्ध करा रही है। यह समाचार, खेल, फैशन, लाइफ स्टाइल, यात्रा, प्रेरणा, स्वास्थ्य इत्यादि सम्बंधित श्रेणियों में सामग्री प्रकाशित करती हैं।
विटीफीड विभिन्न् विषयों पर लिखने वाले लेखकों को ऑनलाइन प्लेटफॉर्म उपलब्ध करवाता है। यूट्यूब की भांति अपने पंजीकृत उपयोगकर्ताओं को मूल सामग्री वेबसाइट पर पोस्ट करने की अनुमति देता हैं और पोस्ट पर अर्जित ट्रैफिक के अनुसार उपयोगकर्ता को राशि का भुगतान करता हैं। मई 2017 तक, विटीफीड की वैश्विक अलेक्सा रेटिंग #170 और भारत में #18 हैं। 
विटीफीड वर्ष 2014 में विनय सिंघल, प्रवीण सिंघल और शशांक वैष्णव द्वारा स्थापित किया गया। यह वत्साना टेक्नोलॉजीस नामक टेक कंपनी के अंतर्गत संचालित हैं। इसका मुख्यालय इंदौर, मध्य प्रदेश में स्थित हैं।
इंजीनियरिंग के फर्स्ट इयर में हमने एक फेसबुक पेज बनाया था, जिस पर हम कंटेंट पोस्ट करते थे। धीरे-धीरे हमारा पेज लोगों को पंसद आने लगा और हमने 40 लाख फॉलोअर्स का आंकड़ा पार कर दिया, लेकिन इससे हम पैसे नहीं कमा पा रहे थे। तब हमने नौकरी खोजी। इंजीनियरिंग खत्म होने के बाद हमने कई नौकरियां की और वहां से अनुभव लिया। फिर सोचा कि हम हमारी एक खुद की कंपनी शुरू करें। शहर में बढ़ते स्टार्टअप कल्चर और ब्लॉगर्स को देखकर हमने सोचा यहीं से शुरुआत करें।
विटीफीड के सह-संस्थापक शशांक वैष्णव, विनय सिंघल और प्रवीण सिंघल ने एसआरएम यूनिवर्सिटी, चेन्नई में इंजीनियरिंग की पढ़ाई करते हुए प्रथम वर्ष में सिर्फ 300 रुपए की लागत से स्टार्टअप की शुरुआत की थी। विनय और प्रवीण हरियाणा के एक छोटे से कस्बे से हैं। वहीं शशांक उज्जैन के पास स्थित बड़नगर के रहने वाले हैं। पहले इन्होंने लोगों को वेबसाइट और एप बनाकर देते थे। कॉलेज में हुई दोस्ती के बाद तीनों संस्थापको ने इंदौर में लेखको को मंच देने के लिए विटीफीड शुरू की।
सितंबर 2016 में, विटीफीड ने सोहेल खान की प्रोडक्शन फिल्म फ्रीकी अली से पार्टनरशिप की, जिसमें नवाज़ुद्दीन सिद्दीकी, एमी जैक्सन और अरबाज़ ख़ान बतौर कलाकार शामिल थे। सितम्बर 2016 में विश्व आत्महत्या निवारण दिवस के मौके पर योरदोस्त नामक एक ऑनलाइन वेलनेस प्लेटफ़ॉर्म से साझेदारी कर #StopSuicide अभियान चलाया। अगस्त, 2017 में भारत सरकार के स्वच्छ भारत अभियान के संयोजन में केंद्रीय ग्रामीण विकास, पंचायती राज, स्वच्छता एवं पेयजल मंत्री नरेन्द्र सिंह तोमर ने विटीफीड मुख्यालय से स्वच्छता के प्रति जागरूकता लाने के लिए से युवाओ को संबोधित किया।
सितंबर 2017 में, विटीफीड ने आनंद चंद्रशेखरन, अपूर्व चमारिया, रितेश मलिक तथा अन्य निवेशकों के समूह द्वारा प्री-सीरीज़ ए फंडिंग में एक अज्ञात राशि की फंडिंग प्राप्त की। 
