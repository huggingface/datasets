
वाइब्रियोनेसी ग्राम-ऋणात्मक बैक्टीरिया का एक जीववैज्ञानिक कुल है, जो प्रोटियोबैक्टीरिया संघ के गामाप्रोटियोबैक्टीरिया वर्ग के वाइब्रियोनेलीस गण का एकमात्र सदस्य है। यह मीठे और खारे जल में रहते हैं और इस कुल की बहुत सी सदस्य जातियाँ रोगजनक हैं, जिनमें हैज़ा उत्पन्न करने वाली वाइब्रियो कोलेराए शामिल हैं। अधिकांश जीवदीप्तिमान बैक्टीरिया इसी कुल के सदस्य हैं और अक्सर गहरे जल में रहने वाले प्राणियों के सहजीवी होते हैं।
