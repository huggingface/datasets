कैमरून एक प्रमुख ज्वालामुखी पर्वत हैं।
कैमरून पश्चिमी अफ्रीका के कैमरून प्रदेश के उत्तर और उत्तरपश्चिमी छोर पर कटावपूर्ण विषम धरातलीय चाप की तरह फैली पर्वतश्रेणी के पश्चिमी छोर पर स्थित है। इसका पदतलीय आधार लगभग 1800 वर्ग किलोमीटर है। इसके दो प्रमुख शिखर हैं - बड़ा कैमरून, जिसमें अनेक ज्वालामुखी विवर हैं और छोटा कैमरून, जिसकी ढाल सर्वथा वनाच्छादित है। यह पर्वतक्षेत्र संसार के सर्वाधिक वर्षावाले क्षेत्रों में है। पर्वत के ठीक दक्षिण 30 किमी चौड़ी कैमरून इस्चुअरी या खाड़ी है जिसमें मुंगों तथा बुरी नदियाँ बहती हैं।
