राम लखन 1989 में बनी हिन्दी भाषा की फिल्म है। फिल्म सुभाष घई द्वारा निर्देशित है और अनिल कपूर, जैकी श्रॉफ, माधुरी दीक्षित, डिंपल कपाड़िया, राखी और अनुपम खेर ने इसमें मुख्य चरित्र निभाएँ हैं। लक्ष्मीकांत प्यारेलाल द्वारा दिये गए संगीत में निर्मित गाने काफी लोकप्रिय हुए थे।
शारदा की शादी एक अमीर खानदान में ठाकुर प्रताप सिंह के साथ होती है और उसके दो बच्चे भी होते हैं। ठाकुर प्रताप सिंह के पिता अपने पड़ोसी भिसम्बर और भानु पर दया दिखाते हुए अपने घर में रखते हैं और वो लोग पैसे वसूलने और चोरी का कार्य करते हैं। वो दोनों हस्ताक्षर में धोका दे कर सारी जमीन जायदाद अपने नाम कर लेते हैं। 
ठाकुर प्रताप सिंह के पिता को कार में बम लगा कर उड़ा दिया जाता है और जब ठाकुर प्रताप सिंह को उनके योजना के बारे में पता चलता है तो उन्हें सार्वजनिक रूप से अपमानित किया जाता है और गंभीर रूप से पीटने के बाद उसे चाकू मार कर छोड़ दिया जाता है। शारदा अपने दो बेटों के साथ बच जाती है और कसम खाती है कि वो उन हत्यारों के मरने के बाद ही अपने पति की राख़ को बहाएगी।
भीषाम्बर और बानू अब अमीर होने के बाद उसका आनंद उठाते रहते हैं। उन दो बेटों में से एक राम एक पुलिस अधिकारी बन जाता है और दूसरा बेटा लखन एक नाचने वाला रहता है। राम अपने भाई को भ्रष्टाचार से दूर रखने की कोशिश करता रहता है।
कई सालों बाद राम भीषाम्बर के गैर-कानूनी कार्यों पर नजर रखते रहता है और लखन कैसे जल्द से जल्द अमीर हो जाऊँ और खेलकुद के बारे में ही सोचते रहता है। राम को गीता से प्यार हो जाता है।
लखन को पता चलता है कि केसरिया विलायती को पकड़ने के लिए बहुत बड़ा इनाम रखा गया है, तो वो इनाम के लालच में आ कर उसे पकड़ने के बारे में सोचने लगता है। वह उसे पकड़ कर इनाम प्राप्त कर लेता है। उसे पुलिस का काम बहुत आसान लगता है आर वो अपने भाई की तरह पुलिस वाला बन जाता है। उसके बाद वो अपने बचपन की दोस्त राधा से मिलने की कोशिश करता है। 
राम और लखन में झगड़ा होने लगता है, क्योंकि दोनों की सोच अलग अलग होती है। लखन अपने अधिकार का उपयोग कर अपराधियों की मदद करता है और पैसा कमाते रहता है। बाद में वो भीषाम्बर के साथ मिल जाता है। उसके फंसने के बाद राम उसे बचा लेता है और सभी अपराधियों को पकड़ लेता है।
गीतकार - आनंद बख्शी
35वें फिल्मफेयर पुरस्कार
