200px
नरिता अन्तर्राष्ट्रीय विमानक्षेत्र  is an international airport जापान के ग्रेटर टोक्यो एरिया को सेवा देने वाला अन्तर्राष्ट्रीय विमानक्षेत्र है। यह टोक्यो स्टेशन से 57.5 कि॰मी॰ पूर्व में एवं नरिता स्टेशन से 7 कि॰मी॰ पूर्व- दक्षिणपूर्व में नरिता नामक शहर में, शिबायामा के निकट स्थित है।
नरिता जापान से जाने वाले और जापान को आने वाले अधिकतम अन्तर्राष्ट्रीय यात्री परिवहन को सुलभ कराता है और एशिया एवं अमरीका के बीच एक प्रधान कनेक्शन बिन्दु है। वर्ष 2007 में यहां से 35,478,146 यात्रियों का आवागमन हुआ। यह जापान का दूसरा व्यस्ततम, यहां का व्यस्ततम माल यातायात हब, एवं विश्व का नौवां व्यस्ततम माल यातायात हब है। यह जापान के ध्वजवाहिका वायुसेवा जापान एयरलाइंस के संग संग ऑल निप्पन एयरवेज़, *निप्पन कार्गो एयरलाइंस तथा अन्य निम्न-लागत वायुसेवाएं जैसे एयरएशिया जापान एवं जेटस्टार जापान के लिये प्रधान हब है। इनके अलावा यह डेल्टा एयरलाइंस एवं यूनाइटेड एयरलाइंस के लिये एशियाई हब का भी कार्य करता है। जापानी विधि के अन्तर्गत्त यह एक प्रथम श्रेणी विमानक्षेत्र वर्गीकृत है।
इस विमानक्षेत्र का पूर्व नाम 2004 तक न्यू टोक्यो इन्टर्नेशनल एयरपोर्ट  था, किन्तु इसे प्रायः "टोक्यो नरिता" ही कहा जाता था, हालांकि इसका आधिकारिक नामकरण इसे एक अन्य विमानक्षेत्र टोक्यो अन्तर्राष्ट्रीय विमानक्षेत्र, जिसे प्रायः "टोक्यो हनेदा" कहते हैं, से अलग पहचान देने के उद्देश्य से किया गया था।

