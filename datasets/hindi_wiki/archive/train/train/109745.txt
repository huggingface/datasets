दीप्ति नवल  हिन्दी फिल्मों की प्रसिद्ध अभिनेत्री हैं। वह जुनून, 'चश्मे बद्दूर', 'कथा' और 'साथ-साथ' जैसी कलात्मक एवं अर्थपूर्ण फिल्मों में अपने सशक्त अभिनय के लिए जानी जाती हैं। उनका व्यक्तित्व बहुआयामी है| वे कवयित्री और चित्रकार होने के साथ साथ एक कुशल छायाकार भी हैं| इसके अतिरिक्त उन्हें संगीत से भी बहुत लगाव है और वे खुद भी कई वाद्य यंत्र बजा लेती हैं| उनकी प्रकाशित पुस्तकों में लम्हा-लम्हा बहुत मकबूल हुई है| 
जन्म: 22 अगस्त 1957 उपनाम :नवल जन्मस्थान अमृतसर, पंजाब, भारत 
दीप्ति नवल का बचपन अमरीका के न्यूयार्क में बीता जहां उनके पिता सिटी यूनिवर्सिटी में शिक्षक थे। दीप्ति नवल को बचपन से ही अभिनय के साथ—साथ चित्रकारी एवं फोटोग्राफी का शौक था। 
उन्होंने अपने फिल्म कैरियर की शुरूआत 1978 में उस समय के जाने—माने फिल्म निर्देशक श्याम बेनेगल की फिल्म फिल्‍म 'जूनुन' की लेकिन उन्हें असली लोकप्रियता 1980 में प्रदर्शित फिल्म 'एक बार फिर' से मिली। ​जिन फिल्मों के लिए वह जानी जाती हैं उनमें 'चश्मे बद्दूर', 'कथा' और 'साथ-साथ' प्रमुख हैं। 
