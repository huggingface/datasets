
विलुप्ति घटना या महाविलुप्ति या सामूहिक विलुप्ति एक विशेष प्रकार की घटना होती है जिसमें एक छोटे से काल में बहुत सी जातियाँ विलुप्त हो जाती हैं और पूरी पृथ्वी के सम्पूर्ण जीवन में कमी आती है। सामूहिक विलुप्ति पृथ्वी पर असाधारण है लेकिन जातियों में छिट-पुट विलुप्ति होती रहती है। बहुत से वैज्ञानिक आधुनिक काल में मानवों द्वारा किये गए बदलावों के कारण तेज़ी से हो रही विलुप्तियों को लेकर चिंतित हैं।
अपने सन् 1982 के आधिकारिक माने जाने वाले अध्ययन में दो अमेरिकी जीवाश्म-वैज्ञानिक, जैक सेपकोस्की और डेविड राउप, ने यह दावा किया कि हमारी पृथ्वी ने अपने प्राकृतिक इतिहास में पाँच महान विलुप्ति घटनाएँ सहन की हैं:
