वस्तुओं, सूचना, उर्जा एवं अन्य संसाधनों को उनके उत्पत्ति-स्थान से लेकर उनके उपभोग के स्थान तक के प्रवाह का प्रबन्धन करने वाली प्रणाली को संभार-तंत्र कहते हैं। संभार तंत्र में सूचना, यातायात, इन्वेन्टरी, गोदाम, वस्तुओं की उतारना-चढ़ाना, उनकी पैकेजिंग करना एवं उनकी सुरक्षा आदि सम्मिलित है। आधुनिक युद्धकला का वह अंग भी संभार-तंत्र या लॉजिस्टिक्स कहलाता है जिसमें सेना के संचालन, निवास आदि और सैनिको को उनकी आवश्यक सामग्री पहुँचाने की व्यवस्था होती है।
