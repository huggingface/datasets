नोटपैड एक शब्द संपादक है, जो माइक्रोसॉफ़्ट का कम्प्यूटर सॉफ्टवेयर है और इसका अलग अनुप्रयोग मोबाइल भी कार्य करता है। यह एक बहुत ही सामान्य लेखन अनुप्रयोग है, जो वर्ष 1985 में विंडोज 1.0 से ही इसके सभी संस्करणों के साथ उपलब्ध हो गया। यह प्रयोक्ता को केवल पाठ्य के साथ कोई भी दस्तावेज़ या प्रलेखन बनाने की सुविधा देता है।
माइक्रोसॉफ़्ट ने इसे पहली बार 1983 में माइक्रोसॉफ़्ट डॉस के साथ इसका उपयोग किया। लेकिन डॉस में इसका उपयोग सीमित था, क्योंकि उसमें इसका उपयोग पूरे स्क्रीन में नहीं किया जा सकता था। लेकिन वर्ष 1985 में विंडोज संस्करण के साथ भी इस अनुप्रयोग का उपयोग किया गया। इसके सभी संस्करणों में पहले से ही एडिट का विकल्प होता था। इसके पुराने संस्करणों में विंडोज 95, 98, मी, 3.1 थे। इसमें किसी भी फ़ाइल के आकार की सीमा केवल 64K ही था।
यह केवल CF_TEXT प्रारूप में ही पाठ्य को लेता है। कहीं से भी अनेक प्रारूप में ली गई जानकारी या पाठ्य को किसी अन्य अनुप्रयोग आदि में डालने से पूर्व इसमें डाल कर लेने पर यह सादा पाठ्य ही रखता है। जिससे उसे अन्य किसी भी स्थान पर, जहाँ केवल सादा पाठ्य ही डालना होता है, में डाल सकते हैं।
