अब्राहम लिंकन : वैम्पायर हंटर वर्ष 2012 की अंग्रेजी भाषा में बनी, अमेरिकी डार्क फंतासी एवं एक्शन हाॅर्रर फ़िल्म है जिसका निर्देशन तैमुर बेक्मैम्बेताॅव ने किया है, जोकि 2010 की प्रकाशित इसी नाम की उपन्यास पर आधारित है। फ़िल्म की पटकथा भी मूल उपन्यास के लेखक, सिथ ग्राहैम-स्मीथ, ने सिमाॅन किनबर्ग के साथ लिखी है। अभिनेता बेन्जामिन वाॅकर फ़िल्म की शीर्षक भूमिका कर रहे हैं वहीं सह-भूमिकाओं में डाॅमिनिक कूपर, एंथोनी मैकी, मैरी एलिज़ाबेथ विन्सटीड, रुफ़ुस सेवेल और मार्टन सोकैस शामिल हैं। यह संयुक्त राष्ट्र के 16वें राष्ट्रपति, अब्राहम लिंकन की वास्तविक लोकछवि से इत्तर उपन्यास और इस फ़िल्म में उनके दूसरे गोपनीय रूप को एक पिशाच शिकारी की परिकल्पना की गई है।
फ़िल्म का निर्माण टिम बर्टन, बेक्मैम्बेताॅव और जिम लेम्ली ने किया है। प्रमुख फ़िल्मांकन का काम लुईज़ियाना में मार्च 2011 से शुरू हुआ और फ़िल्म को थ्रीडी फाॅर्मेट के साथ जून 20, 2012 में युनाइटेड किंगडम और संयुक्त राष्ट्र में जून 22, 2012 को रिलीज किया गया। फ़िल्म को समीक्षकों ने मिश्रित प्रतिक्रिया दी, जहाँ एक्शन दृश्यों एवं मूल विषय पर सराहना मिली वहीं इसके अतिगंभीरता, सीजीआई की अत्यधिक उपयोग और गति पर काफी आलोचना की गई।
सन् 1818, किशोर अब्राहम लिंकन इण्डियाना में अपने माता-पिता के साथ रहता है, नैंसी और थाॅमस, जोकि दोनों जैक बार्ट्स के खेतों में पौधारोपण का काम करते थे। वहीं पर, लिंकन को एक गुलाम बेचनेवाली द्वारा अपने अफ्रीकी-अमेरिकी दोस्त, विलियम जाॅनसन की पिटाई देख मामले में बीच-बचाव करना पड़ता है। लिहाजा अपने ही बेटे के इस करतूतों से, थाॅमस को बर्खास्त कर दिया जाता है। उसी रात, लिंकन अपने घर पर बार्ट को चोरी-चुपे घुसकर, उसकी मां पर झपटते देखता है। नैंसी लगभग उसी रोज बिमार पड़ जाती है, जिसके तत्काल बाद उनका देहांत हो जाता है। थाॅमस नन्हें लिंकन को बताता है बार्ट ने ही उसकी मां को ज़हर दिया है, लेकिन उसे यह भी कसम दिलवाई जाती है कि वो उसकी मौत का बदला लेने की हिमाकत नहीं करेगा।
नौ साल बाद, अपने पिता की मौत के बाद, बदले को लेकर बेचैन लिंकन अपनी कसम तोड़ डालता है, और डाॅक में इंतजार करते हुए बार्ट पर हमला करता है, पर बार्ट चुंकि एक पिशाच है वो उस पर फौरन ही हावी हो जाता है। हालाँकि, बार्ट उसे मार डालता, लिंकन की जान एक और अजनबी हेनरी स्टर्गेस बचा लेता है। सुबह उसकी बेहोशी हेनरी के घर पर खुलती है, और जहाँ स्टर्गेस बताता है पिशाच इस सदी में अपने अस्तित्व की नई दुनिया बनाना चाहते हैं और इसके बदले में वह लिंकन को वैम्पायर हंटर बनने का न्यौता देता है। लिंकन अपनी मंजूरी देता है और, एक दशक तक शिकार के गुर सीखते हुए, इस सफर में वह स्प्रिंगफील्ड, इलिनोइस से गुजरते हुए, संयुक्त राष्ट्र के कई शहरों में दहशत बन चुके पिशाचों का मुक़ाबला, अपनी माॅडिफाइड चांदी जड़ी हुई कुल्हाड़ी से करता। स्टर्गेस के मुताबिक अमेरिका में इस पाश्विक बीमारी फैलाने का मुख्य जड़ एडम नाम का वह प्राचीन पिशाच ही है जो न्यू ऑरलिन्स स्थित खेतिहर ज़मीनों का मालिक, अपनी बहन, वैडाॅमा के साथ रहता है। स्टर्गेस उन पिशाचों की एकमात्र कमजोरियों के बारे में लिंकन को बताता है, जो है चांदी, और इसके लिए वह बतौर तोहफा एक चांदी की जेब घड़ी देता है और उसके इस मुहिम में सफल होने की उम्मीद भी।
स्प्रिंगफिल्ड में, लिंकन की दोस्ती स्थानीय दुकानदार जोशुआ स्पीड से होती, जहाँ पर काम मिलने साथ उसे दुकान में रहने की जगह मिल जाती है, और रात गहराते ही वह पिशाचों के शिकार पर निकल पड़ता, और उसकी लाशों को शहर की हद से बाहर निपटा देता। हालाँकि स्टर्गेस ने उसे किसी भी रिश्ता न जोड़ने की चेतावनी दी थी, पर अब्राहम की मैरी टाॅड से हुई मुलाक़ात, दोनों एक दूसरे से प्यार कर बैठते हैं, इसके बावजूद उसकी सगाई किसी और स्टीफन ए. डगलस से होने पर यह बात इजहार नहीं कर पाती। 
लिंकन इस दौरान बार्ट्स को ढुंढ़कर मार डालता है जबतक की उसे मैरी का पता नहीं चलता। मरने से पहले, बार्ट्स एक रहस्य स्टर्गेस के पिशाच होने का बारे में बताता है। लिंकन जल्द ही स्टर्गेस से सामना करता है, वह अपने पिशाच बनने की वजह बताता है, कि एक सदी पहले उसे और उसकी बीवी पर एडम ने हमला किया और काट खाया। चुंकि हेनरी की बीवी की रूह साफ थी, सो इस दंश ने उसकी जान ले ली, लेकिन स्टर्गेस की आत्मा पतित होने के कारण वह पिशाच बन गया और एडम और दूसरे पिशाच को नुकसान ना पहुँचा पाने की वजह बताई। । स्टुर्गेस अब इसी तरह पिशाच शिकारी के गुर सीखता है, इस आशा से कि वह एडम को तबाह कर डालेगा।
वहीं इस निराशा के बाद, लिंकन यह मुहिम छोड़ने का मन बना लेता है। इसके बावजूद, एडम अपनी गतिविधियाँ जारी रखता है और जाॅनसन को अगुवा कर बागान तरफ लिंकन को फांसने के लिए जाल बिछाता है। एडम तब लिंकन को धर लेता है और अपनी जमात में शामिल करने की कोशिश करता है, यहां तक की संयुक्त राष्ट्र को एक मुर्दा राष्ट्र बनाने का षड्यंत्र भी जाहिर करता है। स्पीड अपने दोस्तों को बचाता है, और वे ओहायो भाग निकलते हैं।
लिंकन तब मैरी से विवाह करता है और दास प्रथा के उन्मूलन की चुनावी प्रचार के तौर पर, अपना राजनीतिक पेशा शुरू करता है। स्टुर्गेस यह आगाह लिंकन से करता है कि इस गुलामी कारोबार की बागडोर उन्हीं पिशाच के हाथों हैं, जोकि गुलाम उन पिशाचों की खुराक है, यदि लिंकन दखलांदजी करता है, तो पिशाच इसका बदला जरूर लेंगे। आखिरकार लिंकन चुनाव जीतने बाद संयुक्त राष्ट्र अमेरिका का राष्ट्रपति बनते हैं, वह व्हाइट हाउस में मैरी और अपने बेटे, विलियम वैलैस लिंकन के साथ बस जाते हैं। पर इन्हीं दौरान विलियम को वैडोमा शिकार बना लेती है और वह मारा जाता है।
वहीं प्रेसीडेंट जेफेर्सन डेविस इस षड्यंत्र में एडम को आश्वासन देता है कि वह पिशाचों को अग्रिम मोर्चे पर तैनाती देगा। लिंकन सभी चांदी के सामानों को जब्त कराने का आदेश जारी करता है ताकि इन्हें पिघलाकर हथियारों का रूप दे सकें। स्पीड, को यकीन रहता है कि लिंकन के इसबार राष्ट्र के दो टुकड़े कर डालेगा, यह दोष मढ़ते हुए और एडम को इत्तला करता है कि लिंकन चांदी से लदा ट्रेन पर रवाना होने वाला है। 
ट्रेन पर, एडम और वैडोमा, अपने गंतव्य पर पहुंचने से पहले रास्ते में आग लगा डालते हैं, और लिंकन, स्टुर्गेस एवं जाॅनसन पर धावा बोलते हैं। लड़ाई दौरान, मरने से पहले स्पीड, एडम को बताता है कि ट्रेन पर सिर्फ पत्थर लदे हैं। लिंकन ये खुलासा करता है कि स्पीड ने उसके कहने पर एडम को यहां तक चाल में फंसाने के लिए धोखा में रखा। लिंकन अपनी चांदी की घड़ी से एडम को रोकने की कोशिश कर, उसे मार डालता है, और ट्रेन के तबाह होने से पहले बच निकलते हैं। इस बीच, मैरी और दूसरे पूर्व-गुलाम सारे चाँदी को भूमिगत रेलवेमार्ग से गेटिस्बर्ग पहुँचा देते हैं। 
और तब नेतृत्वविहीन मित्रराष्ट्र की फौज बन चुके पिशाच इसे अंतिम परिणाम देने के लिए, भारी तादाद में कत्लेआम मचाते हैं और युनियन के प्रमुखों तक पहुँच जाते हैं। मगर जल्द ही चाँदी के हथियारों से लैस, युनियन फौजें पिशाचों को नेस्तनाबूद कर डालती है और अंततः युद्ध जीत लेते हैं।
दो साल बाद, अप्रैल 14, 1865 के दिन, स्टुर्गेस अबभी कुछेक पिशाचों के मुल्क से भाग निकलने की बात लिंकन को बताता है। स्टुर्गेस तब लिंकन इस बात को राजी करने की कोशिश करता है कि वह चाहे तो लिंकन को पिशाच बनाकर, हमेशा के लिए अमर करा सकता है जिससे पिशाचों केविरुद्ध लड़ाई जारी रख सके, मगर लिंकन ऐसा कुछ भी करने से इंकार कर देता है।
वर्तमान के आधुनिक युग में, स्टुर्गेस इंसान के रूप में वाशिंगटन, डीसी के एक शराबखाने में एक बार फिर से लिंकन को न्यौता देता है।
फ़िल्म "अब्राहम लिंकन: वैम्पायर हंटर" की पहली घोषणा मार्च 2010 में की गई जब टिम बर्टन तथा बेक्मैम्बेताॅव ने मिलकर फ़िल्म का अधिकार खरीदा और इसके विकास प्रबंधन लेकर एकजुट हुए। वहीं मूल उपन्यासकार, सेथ ग्राहेम-स्माइथ, को पटकथा लिखने के लिए नियुक्त किया गया। फाॅक्स स्टुडियो ने लगभग बाकी कंपनी स्टुडियो को पछाड़ते अक्टूबर माह तक इसके अधिकार खरीद लिए। जनवरी 2011 में, बेक्मैम्बेताॅव को बतौर निर्देशक और वाॅकर को अब्राहम लिंकन की भूमिका दी गई। जिसमें उन्हें यह शीर्षक रोल एड्रिएन ब्राॅडी, जाॅश लुकास, जेम्स डी'एर्की तथा ऑलिवर जैकसन-कोहेन को पीछे छोड़ देने पर मिला।अतिरिक्त अदाकारों की कास्टिंग फरवरी माह तक संपूर्ण हुई। मार्च 2011 को फ़िल्मांकन का काम लुइज़ियाना से शुरू की गई। फ़िल्म का बजट $69 करोड़ का था तथा इसका निर्माण थ्रीडी फाॅर्मेट पर किया गया।
फ़िल्म "अब्राहम लिंकन: वैम्पायर हंटर" की मूलतः अक्टूबर 28, 2011 में 2डी तथा थ्रीडी में प्रदर्शित करने की तिथि निर्धारित की गई थी, जिसे बाद में जून 22, 2012 तक की तारीख तक जारी करने को धकेला गया। फ़िल्म का प्रिमियर जून 18 को न्यूयॉर्क सिटी में किया गया। अब्राहम लिंकन: वैम्पायर हंटर पहली गैर परंपरागत डेब्यु फ़िल्म है जिसकी स्क्रीनिंग मध्य एशिया में तैनात जवानों के लिए किया गया। फ़िल्म की स्क्रीनिंग युएसएस अब्राहम लिंकन, के नेवी एअरक्राफ्ट कैरियर पर सवार 1800 नाविकों के साथ दिखाई गई जिससे वर्जिनिया के न्यूपाॅर्ट न्यूज में पूरी तरह फेरबदल किया गया। स्क्रीनिंग दौरान फ़िल्म के अधिकांश कलाकार मौजूद थे जिनमें एंथनी मैकी, एरिन वैसन तथा बेंजामिन वाॅकर आदि थे, जिन्होंने अब्राहम लिंकन का ही भेष धरा था। इस स्क्रीनिंग की वजह से यह पहली बड़ी मोशन पिक्चर पहचानी गई जिसने संयुक्त राष्ट्र के सेवाकर्मियों एवं औरतों के बीच अपना डेब्यु दिया।
