पण्डित ब्रह्मदत्त 'जिज्ञासु' संस्कृत के विद्वान तथा वैदिक साहित्य के शिक्षक थे। उन्हें 'राष्ट्रीय पण्डित' की पदवी से सम्मानित किया गया था। उन्होने संस्कृत पठन-पाठन की सरलतम विधि विकसित की थी जो पाणिनि के अष्टाध्यायी पर आधारित था। 
पण्डित ब्रह्मदत्त जिज्ञासु का जन्म पंजाब के जालंधर जिले के मल्लूपोटा बंगा में हुआ था। उनका मूल नाम 'लब्भूराम' था। 'ब्रह्मदत्त' नाम उनके गुरु द्वारा दिया गया नाम था। उनके पिता जी का नाम रणदास सारस्वत पाठक और माताजी का नाम श्रीमती परमेश्वरी देवी था। 
नौ वर्ष की अल्पायु में ही उनके माता-पिता का देहान्त हो गया। आर्यसमाज के किसी सज्जन ने उन्हें 10वीं कक्षा तक शिक्षित होने में सहायता की। 1912 में उन्होने घर त्याग दिया तथा अपने गुरु स्वामी पूर्णानन्द से पाणिनीय व्याकरण की शिक्षा ली तथा काशी में वेदांग, उपांग, तथा वैदिक साहित्य का गहन अध्ययन किया।
