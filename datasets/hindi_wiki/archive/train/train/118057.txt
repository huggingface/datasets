तिब्बती साम्राज्य 7वीं से 9वीं सदी ईसवी तक चलने वाला एक साम्राज था। तिब्बत-नरेश द्वारा शासित यह साम्राज्य तिब्बत के पठार से कहीं अधिक विस्तृत क्षेत्रों पर फैला हुआ था। अपने चरम पर पश्चिम में आधुनिक अफ़ग़ानिस्तान, उज़बेकिस्तान, कश्मीर और हिमाचल प्रदेश से लेकर बंगाल और युन्नान प्रान्त के कई भाग इसके अधीन थे। इस साम्राज्य की नीव 618 ईसवी में सोंगत्सेन गम्पो ने रखी थी और साम्राज्य ने तेज़ी से झ़ंगझ़ुंग, तुयुहुन राज्य और कई अन्य राज्यों को विजय कर लिया। लंगदरमा को इसका अंतिम सम्राट माना जाता है क्योंकि 841 ईसवी में उनकी हत्या होने के बाद साम्राज्य गृह युद्धों की चपेट में आकर खंडीत हो गया हालांकि तिब्बती राजाओं का सिलसिला इसके बाद भी जारी रहा।
