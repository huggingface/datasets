राष्ट्रीय परिषद भूटान की दो सदनीय संसद का उच्च सदन है। भूटान की संसद का गठन राष्ट्रीय सभा ,राष्ट्रीय परिषद् और भूटान के राजा को सम्मिलित कर होता है। यह सदन संसद का सहयोगी सदन है। वित्त विधेयक के पास करने में इसकी भूमिका महत्व नहीं रखती। भूटानी कानूनों को पास करने में इस सदन की भूमिका महत्वपूर्ण है। इस सदन की मुख्य भूमिका है कि देश की सुरक्षा ,अखंडता आदि महत्वपूर्ण प्रकरणों को राष्ट्रीय सभा ,प्रधान मंत्री और राजा को अवगत कराना। 31 दिसम्बर 2007 और 29 जनवरी 2008 को प्रथम राष्ट्रीय परिषद् के लिए 20 सदस्यों का निर्वाचन हुआ। 
इस सदन में सदस्यों की संख्या 25 है जिसमें 20 सदस्यों का निर्वाचन भूटान के 20 जिलों से होता है। शेष 5 सदस्यों को राजा द्वारा नामित किया जाता है। इस सदन का सदस्य होने के लिए स्नातक की उपाधि अनिवार्य हो जाने कारण परिषद् के सभी सदस्य 40 वर्ष की आयु के नीचे हैं। 23 अप्रैल 2013 को द्वितीय राष्ट्रीय परिषद का निर्वाचन हुआ।8 मई 2013 को भूटान नरेश ने 5 सदस्यों पुनः नामांकित कर दिया 

