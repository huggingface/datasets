2 million 
अहोम  लोग असम, भारत के वाशिंदे हैं। वे ताई जाति के वंशज हैं जो 1220 में अपने ताई राजकुमार चुकाफ़ा के साथ ब्रह्मपुत्र घाटी आये और छह सदियों तक इस क्षेत्र में अधिपत्य जमाया। चुकाफ़ा और उनके अनुयायियों ने असम में अहोम वंश की स्थापना की। चुकाफ़ा और उसे उत्तराधिकारियों ने अहोम साम्राज्य को 6 शताब्दी तक चलाया और विस्तार किया। 1826 में प्रथम एंग्लो-बर्मी युद्ध जीतने के बाद ब्रिटिश लोगों ने अहोम राजाओं के साथ यांडूबु संधि की और इस क्षेत्र में नियंत्रण स्थापित किया। 
आधुनिक अहोम लोग और उनकी संस्कृति मूलत: ताई संस्कृति, स्थानीय तिब्बती-बर्मी और हिंदू धर्म के एक समधर्मी मिश्रण हैं। चुकाफ़ा के ताई अनुयायियों जो अविवाहित थे, उनमे से अधिकतरों ने बाद में स्थानीय समुदायों में शादी की। कालक्रम में तिब्बती-बर्मी बोलने वाले बोराही सहित कई जातीय समूह पूरी तरह से अहोम समुदाय में सम्मिलित हो गए। अहोम साम्राज्य ने अन्य समुदायों के लोगों को भी उनकी प्रतिभा की उपयोगिता के लिए तथा उनकी निष्ठा के आधार पर अहोम सदस्य के रूप में स्वीकार किया। 
समय के साथ साथ अहोम लोगों ने हिंदू धर्म और भारतीय संस्कृति के अन्य पहलुओं को अपना लिया। साथ ही उन्होंने अहोम भाषा के बदले असमिया भाषा को अपनी बोल चाल की भाषा के रूप में अपना लिया। हालांकि अहोम आबादी के एक तिहाई लोग अभी भी प्राचीन ताई धर्म फुरलांग का पालन करते हैं। 20वीं शताब्दी के मध्य तक अहोम लोगों के पुरोहित और उच्च वर्ग के लगभग 400-500 लोग अहोम भाषा ही बोलते थे। परन्तु अब अहोम भाषा बोलने वाले नहीं या नाममात्र को रह गए हैं। अहोम जनगोष्ठी के लिए यह एक चिंतनीय विषय है। अब फिर से आम जनता के बीच फिर से ताई अहोम भाषा को पुनर्जीवित करने की कोशिश की जा रही है। इसके लिए विभिन्न ताई अहोम संगठनों द्वारा ऊपरी असम में ताई स्कूलों की स्थापना की जा रही है और बच्चों को ताई भाषा पढने के लिए प्रेरित किया जा रहा है। अनेकों ताई भाषा संस्थान जैसे- पी. के। बरगोहाईं ताई संस्थान, दक्षिण पूर्व एशियाई अध्ययन- गुवाहाटी, सेंट्रल ताई अकादमी-पाटसाकू हाल के दिनों में स्थापित हुए हैं। आने वाले दिनों में और अधिक ताई स्कूलों को असम भर में स्थापित करने की योजना है। 
20वीं शताब्दी के अंत से अब तक, अहोम लोगों ने अपनी भाषा, संस्कृति और विरासत को पुनर्जीवित करने और लोगों में उत्सुकता जगाने के लिए विस्तृत अध्ययन और प्रचार-प्रसार किया है। 1901 के जनगणना के मुताबिक भारत में अहोम लोगों की कुल जनसंख्या 1,79,000 के आसपास थी। 2011 के जनगणना के मुताबिक अब भारत में अहोम लोगों की जनसंख्या 20,00,000 से ज्यादा है, परन्तु मूल अहोम जाति से अन्य जाति तथा उपजाति में परिवर्तित होने वाले लोगों की जनसंख्या इसमें जोड़ दे तो यह संख्या 80,00,000 से ज्यादा हो जाएगी। 
अहोम लोगों ने 1228 में चुकाफ़ा नामक शासक के नेतृत्व में असम में अपने राज्य की स्थापना की। उन्होंने असम में 1826 ईसवीं तक अपना राज कायम रखा। राजा चुकाफ़ा बहुत ही विनम्र था और वह स्थानीय जनजातियों मोरानी और बोराही लोगों के साथ दोस्ती कायम की। अहोम लोगों की आने वाली पीढ़ियों ने इन जनजातियों की लड़कियों से शादियाँ की और असम में ही पूर्ण रूप से बस गए। अहोम राजा सुहुंगमुंग ने हिन्दू नाम 'स्वर्ग नारायण' अपनाया और बाद में सभी अहोम राजाओं को असमिया भाषा में “स्वर्गदेव” बुलाया गया। अहोम राजाओं को ताई भाषा में “चाओ-फा” कहा जाता था। अहोम राजाओं के राज्याभिषेक समारोह को Singarigharutha के नाम से जाना जाता था। अहोम शासकों और लोगों ने असम में मुगलिया सल्तनत के विस्तार को रोका। 19वीं सदी के शुरुआती वर्षों में अहोम लोगों के बीच गृहयुद्ध छिड़ गया जिसकी वजह से उनकी ताक़त और संसाधन घटते चले गए और उनकी सत्ता समाप्ति के कगार पर आ गयी। इसी स्थति का फायदा उठाते हुए बर्मा के सेना ने असम पर आक्रमण कर दिया और अहोम राजा को राज्य छोड़ने के लिए मजबूर कर दिया। उसकी जगह पर एक कठपुतली राजा को सत्ता पर बिठाया गया। उसके पश्चात अंग्रेजों ने असम पर आक्रमण किया और पहले एंग्लो-बर्मी युद्ध में अंग्रेजों ने बर्मी सेना को हरा कर असम को ब्रिटिश शासन के अधीन में ले लिया। अहोम लोग असमिया समाज के एक महत्वपूर्ण अंग हैं।


