भारतीय रेल सिविल इंजीनियरी संस्थान रेलपथ, पुलों एवं संरचनाओं पर रेलों के विशेष उद्देश्य को शामिल करते हुए प्रशिक्षण मॉड्युल की व्यवस्था करता है। यह पेशेवर इंजीनियरों, योग्य अनुभवी एवं नामचीन व्यावसायिकों तथा नवागंतुकों के बीच परस्पर विचार विमर्श की व्यवस्था करता है। सन 1959 में पुणे में प्रारंभ हुई रेल प्रशिक्षण पाठशाला के रूप में अस्तित्व में आया भा.रे.सि.इ.से. नए भर्ती हुए रेल सिविल इंजीनियरों एवं व्यावसायिकों के प्रशिक्षण की आवश्यकताएं पूरी करता रहा है।
ऐतिहासिक एवं सांस्कृतिक शहर पुणे में स्थित इरिसेन में एक साथ ही एक समय करीब 100 इंजीनियरों प्रबंधकों को प्रशिक्षण देने की व्यवस्था है। विकासशील देशों की रेलों के अलावा, सरकारी विभागों एवं निजी संगठनों के इंजीनियरों को भी प्रशिक्षित किया जाता है। प्रशिक्षण कार्यक्रम का स्वरूप सामान्य तथा आवासीय है। प्रशिक्षु अधिकारियों के लिए सुभंडारित तकनीकी ग्रंथालय, कंप्युटर केंद्र, सामग्री परीक्षण प्रयोगशाला, मॉडल कक्ष, संग्रहालय, छात्रावास, भोजन कक्ष एवं मनोरंजन सुविधाओं के साथ विभिन्न प्रशिक्षण कार्यक्रम आयोजित करने के लिए संरचनागत सुविधाएं उपलब्घ हैं।
प्रशिक्षण देने में उत्कृष्टता प्राप्त इरिसेन को आइ.एस.ओ.9001-2000 प्रमाणपत्र प्रदान किया गया है। मेसर्स डेट नार्स्के वेरिटास, हॉलैंड, द्वारा जारी प्रमाणीकरण पत्र के अनुसार प्रमाणपत्र 9 सितंबर 2003 से 9 दिसम्बर 2006 तक प्रभावी है।सिविल इंजीनियरी एवं निर्माण प्रौद्योगिकी के क्षेत्र में तथा विकासशील देशों विशेषकर एशिया एवं अफ्रीका के रेल, राइट्स, इरकॉन, कोंकण रेल प्रतिष्ठित सार्वजनिक/निजी क्षेत्र की कंपनियों निकाय की कंपनियों के अधिकारी इसके ग्राहक हैं।
भारतीय रेल के नए भर्ती सिविल इंजीनियरों को आंतरिक प्रशिक्षण देने की लंबे समय से अनुभव की जा रही मांग को पूरा करने के लिए पुणे में सन् 1959 में रेल पथ प्रशिक्षण पाठशाला के रूप में भा.रे.सि.इंजी.संस्थान प्रारंभ हुआ। बाद के वर्षों में रेलपथ एवं पुल प्रौद्योगिकी में उन्नतियों के कारण संस्था की श्रेणी में वृद्धि की गई ताकि रेलपथ, पुलों एवं रेलवे के सिविल इंजीनियरों के सामने आनेवाले अन्य विषयों को इसमें शामिल किया जा सके. इस संस्थान के नाम में निम्नानुसार परिवर्तन हुए हैं।
वर्ष 1971 में - भारतीय रेल उन्नत रेलपथ प्रौद्योगिकी संस्थान.
वर्ष 1985 में भारतीय रेल सिविल इंजीनियरी संस्थान 
बाद के वर्षों में इसमें आधुनिक सुसज्जित प्रयोगशालाएं तथा मॉडल कक्षों वाले अनेक अतिरिक्त प्रभाग जोडे गए, जिससे संस्थान का यह वर्तमान स्वरूप सामने आया है। आज हर नवागंतुक इंजीनियर उन्नति के अपने साझा प्रयासों में तथा ज्ञान एवं निपुणता की अभिवृद्धि के लिए अनुभवी तथा वरिष्ठ इंजीनियरों के साथ कंधे से कंधा मिलाकर कार्य करते हैं।
