जवाहरलाल नेहरू स्टेडियम, भारत की राजधानी नयी दिल्ली में स्थित एक बहुउद्देशीय स्टेडियम है, जहां बड़े स्तर पर खेल स्पर्धायें और संगीत कार्यक्रम आयोजित किए जाते हैं। भारत के प्रथम प्रधानमंत्री पंडित जवाहरलाल नेहरू के नाम पर स्थापित इस स्टेडियम का निर्माण सन 1982 में नवम एशियाई खेलों के आयोजन के लिए करवाया गया था, साथ ही यह स्टेडियम 3 अक्टूबर से 14 अक्टूबर 2010, तक होने वाले राष्ट्रमंडल खेलों की मेजबानी भी करेगा। इस स्टेडियम में भारतीय ओलंपिक संघ का मुख्यालय भी स्थित है। इस स्टेडियम में किसी खेल स्पर्धा के समय 60,000 दर्शक बैठ सकते हैं, जबकि किसी संगीत कार्यक्रम के आयोजन के समय यह क्षमता बढकर 100,000 हो जाती है। 
स्टेडियम का निर्माण सन 1882 में नौंवे एशियाई खेलों के आयोजन के लिए किया गया था। यहां इन खेलों के उद्घाटन और समापन समारोह के अतिरिक्त एथेलेटिक्स स्पर्धायें भी आयोजित की गयी थीं।
सन 1989 में इस स्टेडियम में एशियाई एथेलेटिक्स प्रतियोगिता का आयोजन किया गया था जिसमें कुल 22 पदक जीतकर भारत दूसरे स्थान पर रहा था।
इस स्टेडियम में आज तक सिर्फ दो क्रिकेट मुकाबले खेले गये हैं, जिनमे से एक सन 1884 में भारत बनाम ऑस्ट्रेलिया और दूसरा सन 1991 में भारत बनाम दक्षिण अफ्रीका के बीच खेला गया एकदिवसीय अंतरराष्ट्रीय क्रिकेट मुकाबला था। केप्लर वैसल्स ने इन दोनो मुकाबलों में भाग लिया था लेकिन, दोनों बार वो अलग अलग देशों की ओर से खेले थे। पहले मुकाबले में उन्होने ऑस्ट्रेलिया की ओर से खेलते हुये 107 न बनाये जबकि दूसरे मुकाबले में उन्होनें दक्षिण अफ्रीका की पारी में 90 रनों का योगदान दिया।
सन 2010 में 3 अक्टूबर से 14 अक्टूबर के मध्य आयोजित किए जाने वाले राष्ट्रमंडल खेलों की कुछ खेल स्पर्धाओं के अलावा इन खेलों के उद्घाटन और समापन समारोह भी इसी स्टेडियम में किए गए। इन खेलों के लिए इस स्टेडियम का पुनर्निर्माण किया गया है। जिसमें भ्रष्टाचारके होने की बात बतायी गई है।
जवाहरलाल नेहरू स्टेडियम की दर्शक क्षमता 60,000 दर्शकों की है जो इसे भारत का तीसरा और विश्व का 51वां सबसे बड़ा स्टेडियम बनाती है। 2010 में आयोजित होने वाले राष्ट्रमंडल खेलों के लिए स्टेडियम का पुनर्निर्माण किया गया है और इसके कारण इसकी दर्शक क्षमता अपनी मूल क्षमता 78,000 से घटकर 60,000 रह गयी है।
निर्देशांक: 28°34′58″N 77°14′04″E / 28.582873°N 77.23438°E / 28.582873; 77.23438
देखने हेतु यहाँ क्लिक करें।
यह दिल्ली मेट्रो रेल की दक्षिण विस्तार वाली येलो लाइन शाखा का एक प्रस्तावित स्टेशन भी है।
साँचा:दिल्ली में स्टेडियम
