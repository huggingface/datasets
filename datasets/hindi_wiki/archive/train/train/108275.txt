टौरंगा न्यूज़ीलैण्ड के उत्तर द्वीप के उत्तरी भाग में प्लेन्टी की खाड़ी के पश्चिमोत्तरी किनारे पर बसा हुआ एक शहर है। यह देश का पाँचवा सबसे बड़ा नगर है और बे ऑफ़ प्लेन्टी क्षेत्र का सबसे बड़ा शहर भी है। न्यूज़ीलैण्ड की प्रशासनिक व्यवस्था में यह क्षेत्रीय प्राधीकरण का दर्जा रखता है। टौरंगा बंदरगाह नगर के पश्चिमोत्तर में स्थित है और आने-जाने वाले माल के आधार पर न्यूज़ीलैण्ड की सबसे व्यस्त बंदरगाह है। टौरंगा देश में सबसे तेज़ी से बढ़ने वाले शहरों में सम्मिलित है और सन् 2001 तथा 2006 की जनगणनाओं में इसकी आबादी 14% बढ़ी थी, हालांकि 2006-2013 काल में बढ़ौतरी की गति धीमी होकर 11% हो गई है।
टौरंगा को उन्नीसवी शताब्दी में यूरोपीय लोगो ने बसाया था तथा सन् 1963 में इसे शहर का दर्जा प्राप्त हुआ।
