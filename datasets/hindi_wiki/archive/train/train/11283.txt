ऐडम मलिक  इंडोनेशिया के एक वरिष्ठ राजनेता और इंडोनेशियाई पत्रकारिता के अग्रदूतों में से एक थे। वे अपने जीवन में इंडोनेशिया के व्यापार मंत्री, विदेश मंत्री और बाद में उप-राष्ट्रपति रहे। वे संयुक्त राष्ट्र की महासभा के 26वें अध्यक्ष रहे।
वह बातुबारा कबीले के एक बाटक मुस्लिम परिवार से हैं।
उन्होंने औपचारिक रूप से केवल प्राथमिक शिक्षा ग्रहण की थी। उन्होंने अपने राजनैतिक जीवन की शुरुवात सुमात्रा के युवा संगठन पार्तिन्दो से की और 1934 में उसके क्षेत्रीय अध्यक्ष बने। उन्होंने 1946 में पर्ताई रक्यात और पर्ताई मुरबा की स्थापना की।
गृहनगर छोड़ने के बाद मलिक ने एक पत्रकार के रूप में एक नौकरी की। मलिक ने इंडोनेशिया की स्वतंत्रता के लिए हुई प्रमुख घटनाओं में एक महत्वपूर्ण भूमिका निभाई। वे नवंबर 1959 से 1963 तक इंडोनेशिया के सोवियत संघ और पोलैंड को राजदूत रहे। वो इंडोनेशिया के व्यापार मंत्री रहे। उन्हें मार्च 1966 में इंडोनेशिया का उप-प्रधानमंत्री एवं विदेश मंत्री बनाया गया। वो दक्षिण पूर्वी एशियाई राष्ट्रों के संगठन को जन्म देने वाले 8 अगस्त 1967 की बैंगकॉक घोषणा पर हस्ताक्षर करने वाले पाँच विदेश मंत्रियों में से एक थे। वे 1971 से 1972 तक संयुक्त राष्ट्र की महासभा के 26वें अध्यक्ष रहे। वे 29 मार्च 1978 से 1983 तक इंडोनेशिया के तीसरे उप-राष्ट्रपति रहे।
