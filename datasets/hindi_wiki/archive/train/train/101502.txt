लोहिया ऑटो इंडस्ट्रीज . लोहिया समूह का विद्युतीय वाहन निर्माण विभाग है। सन्‌ 1976 में मुरादाबाद में स्थापित लोहिया समूह का कारोबार भारत समेत विदेशों में फैला हुआ है, आज इस कंपनी वार्षिक राजस्व 500 करोड़ रूपयों का है। लोहिया समूह के तहत लोहिया ऑटो इंडस्ट्रीज की शुरूआत वर्ष 2007 में हुई।
लोहिया ऑटो इंडस्ट्रीज की काशीपुर में नए जमाने की तकनीकों से युक्‍त निर्माण इकाई है जहाँ पर उच्च तकनीक वाले विद्युतीय दोपहिया एवं तिपहिया वाहनों का निर्माण किया जाता है। जर्मन तकनीक से विकसित इस कारखाने में दो किस्मों के विद्युतीय स्कूटर तैयार किए जाते हैं- फेम और ओमा। ये दोनों स्कूटर देखभाल की आवश्यकता से लगभग मुक्‍त हैं। इनमें कोई गियर, इंजिन, बैल्ट या चेन ड्राइव नहीं है, इनसे कोई उत्सर्जन नहीं होता, प्रदूषण नहीं होता ये इलैक्ट्रॉनिक स्टार्ट व ऐक्सीलिरेटर युक्‍त हैं इन सब खासियतों के अलावा ये स्कूटर केन्द्रीय वाहन पंजीकरण कानून के तहत भी नहीं आते हैं क्योंकि ऑटोमोटिव रिसर्च एसोसिएशन ऑफ इंडिया ने इस प्रकार के वाहनों को ऐसी आवश्यकताओं से छूट दिलायी है। इन्हें चलाने के लिए किसी पंजीकरण या लाइसेंस की आवश्यकता भी नही होती।
उत्तराखंड के काशीपुर में स्थित कंपनी की निर्माण इकाई में हर साल 2 लाख वाहन उत्पादित करने की क्षमता है। इस वित्तीय वर्ष में कंपनी ने अपने लिए 20,000 से अधिक इलैक्ट्रिक बाइक बेचने का लक्ष्य रखा है और अगले साल इस लक्ष्य को बढ़ाकर एक लाख इकाई कर दिया जाएगा। कंपनी तत्परता के साथ पड़ोसी देशों में अपने उत्पादों को निर्यात करने की संभावनाएं भी तलाश कर‘ रही है।
