अर्गाइल पिंक जुबली ऑस्ट्रेलिया में खुदाई से प्राप्त बगैर तराशा हुआ अब तक का सबसे बड़ा गुलाबी हीरा है। इस हीरे को पश्चिमी ऑस्ट्रेलिया के रियो टिण्टो आर्गाइल हीरा खदान में पाया गया है। आमतौर पर आर्गाइल पिंक जुबली जैसे कीमती पत्थर या तो किसी अजायबघर में रख दिये जाते हैं या क्रिस्टी'ज जैसे ऊँचे नीलामी घरों में चले जाते हैं। क्रिस्टी ने अपने 244 वर्षों के इतिहास में केवल 18 ऐसे तराशे हुए गुलाबी हीरों की नीलामी की है जिनका वजन 10 कैरेट से अधिक रहा हो। मूल रूप से 12.76 कैरट वजन के हल्के गुलाबी हीरे को रिचर्ड हाऊ किम कैम ने फरवरी 2012 में पर्थ में तराशना शुरू किया। तराशे जाने के दौरान ही इस हीरे के भीतर एक बड़ी कमी का पता चला जिसे दूर नहीं किया जा सका। केवल मौटे तौर आकार देकर और सँवारकर, 8.01 कैरट के इस हीरे को मेलबर्न अजायबघर को दान कर दिया गया।
