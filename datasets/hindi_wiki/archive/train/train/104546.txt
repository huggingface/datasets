चेन्नई सुपर किंग्स इंडियन प्रीमियर लीग की एक चेन्नई स्थित फ़्रैन्चाइज़ी है। जिसके 2008 से 2015 तक कप्तान भारतीय क्रिकेट टीम के कप्तान महेन्द्र सिंह धोनी रहे तथा टीम के कोच न्यूज़ीलैंड क्रिकेट टीम के पूर्व कप्तान स्टीफन फ्लेमिंग थे। 2016 में स्पॉट फिक्सिंग के मामले में आने के कारण टीम को 2 सालों के लिए प्रतिबंधित कर दिया गया है। जो न तो 2016 में हिस्सा ले पाई और न ही 2017 में खेल पाएगी। 2016 इंडियन प्रीमियर लीग में चेन्नई सुपर किंग्स की जगह राइजिंग पुणे सुपरजायंट्स खेल रही है जिसके कप्तान भी महेन्द्र सिंह धोनी है। टीम का मूल ग्राउंड चिदंबरम स्टेडियम, चेपौक, चेन्नई है। इसके ब्रैंड एम्बैसेडर प्रसिद्ध ड्रमर शिवमणि है। स्थापना के समय टीम का नाम चेन्नई सुपरस्टार्स रखा गया था जो कि बाद में बदल दिया गया था। 2015 इंडियन प्रीमियर लीग के हिसाब से अब तक इंडियन प्रीमियर लीग में सबसे ज्यादा रन बनाने वाले खिलाड़ी भी चेन्नई सुपर किंग्स सुरेश रैना रहे हैं जो अभी 2016 इंडियन प्रीमियर लीग में गुजरात लॉयन्स टीम के कप्तान थे।
स्पॉट फिक्सिंग मामले के कारण चेन्नई सुपर किंग्स टीम पर 2016 तथा 2017 आईपीएल सीजनों में खेलने पर प्रतिबंधित किया गया था। इस कारण 2016 इंडियन प्रीमियर लीग तथा 2017 इंडियन प्रीमियर लीग में टीम के खिलाड़ी अन्य टीमों में खेल रहे थे। इस टीम की जगह पर एक नई टीम रखी गयी है जो 2017 तक राइजिंग पुणे सुपरजायंट्स के नाम से थी और 2016 संस्करण में टीम के कप्तान महेन्द्र सिंह धोनी थे जबकि सुरेश रैना गुजरात लॉयन्स टीम की कमान संभाले हुए थे। इसके बाद अब 2018 इंडियन प्रीमियर लीग में वापसी कर रही है।
चेन्नई सुपर किंग्स इंडियन प्रीमियर लीग की अब तक की सबसे सफल टीम रही है।
2008 इंडियन प्रीमियर लीग जो कि इंडियन प्रीमियर लीग का पहला संस्करण था जिसमें शानदार प्रदर्शन करते हुए चेन्नई सुपर किंग्स फाइनल तक पहुंची थी लेकिन फाइनल मैच में राजस्थान रॉयल्स के हाथों 3 तीन विकेटों से हारी थी उस फाइनल मैच में चेन्नई सुपर किंग्स ने निर्धारित 20 ओवरों में 5 विकेट खो कर 163 रन बनाए थे।
2010 इंडियन प्रीमियर लीग में भी शानदार प्रदर्शन करते हुए टीम फाइनल तक आसानी से पहुँच गयी थी। इसके बाद फाइनल मैच मुंबई इंडियंस के साथ खेला गया जिसमें चेन्नई सुपर किंग्स ने 5 विकेट खो कर 168 रनों का लक्ष्य दिया जिसमें मुंबई इंडियंस मात्र 148 रन ही बना सकी और सुपर किंग्स विजेता बन गयी।
2010 के बाद चेन्नई लगातार दूसरी बार फाइनल में पहुंची थी इस बार फाइनल मैच रॉयल चैलेंजर्स बैंगलोर के साथ खेला गया जिसमें सुपर किंग्स ने 20 ओवरों में 205 रन बनाए थे जवाब रॉयल चैलेंजर्स बैंगलोर सिर्फ 147 रन ही बना सकी और मैच 48 रनों से जीत लिया।
लगातार यह तीसरी बार था जब चेन्नई सुपर किंग्स इंडियन प्रीमियर लीग के फाइनल में पहुंची हो। 2012 का फाइनल मैच कोलकाता नाइट राइडर्स के साथ खेला गया था जिसमें चेन्नई सुपर किंग्स ने एक बड़ा लक्ष्य दिया था जिनमें 190 रन बनाए लेकिन कोलकाता नाइट राइडर्स ने स्कोर का पीछा करके मैच जीत लिया था।
2012 के इंडियन प्रीमियर लीग के बाद इसमें भी सुपर किंग्स फिर से फाइनल में पहुंच कर लगातार कीर्तिमान पर कीर्तिमान बना रही थी यह लगातार चौथा मौका था जब चेन्नई सुपर किंग्स फाइनल में पहुंची हो। फाइनल मैच में टीम को मुंबई इंडियंस से मात्र 23 रनों से हारना पड़ा था।
2013 इंडियन प्रीमियर लीग के बाद 2014 में चेन्नई सुपर किंग्स फाइनल में नहीं पहुंच पाई थी लेकिन 2015 आईपीएल के फिर से फाइनल में पहुंच गया लेकिन एक बार फिर से मुंबई इंडियंस से हार खानी पड़ी। फाइनल मैच में मुंबई इंडियंस के 202 रनों के जवाब में चेन्नई सुपर किंग्स सिर्फ 161 रन ही बना सकी।
2018 इंडियन प्रीमियर लीग में रिटेंशन पॉलिसी में अपने पुराने खिलाड़ियों में महेंद्र सिंह धोनी, सुरेश रैना और रविन्द्र जडेजा को रिटेन किया।
शेन वाटसन के 57 गेंदों में नाबाद 117 रन जड़ते हुए चेन्नई सुपर किंग्स को तीसरी बार इंडियन प्रीमियर लीग का विजेता बना दिया। वाटसन की बेहतरीन पारी की बदौलत चेन्नई ने लीग के 11वें सीजन के फाइनल में रविवार को वानखेड़े स्टेडियम में सनराइजर्स हैदराबाद को आठ विकेट से हराया ।
