2017 एशियाई एथलेटिक्स चैंपियनशिप ,एशियाई एथलेटिक्स चैंपियनशिप का 22वां संस्करण है। यह भारत के भुवनेश्वर के कलिंगा स्टेडियम में 06 जुलाई से 09 जुलाई 2017 आयोजित होगा । भुवनेश्वर एशियाई चैंपियनशिप की मेजबानी करने वाला तीसरा भारतीय शहर है, इस समारोह में 45 देशों के 800 एथलीट भाग लेंगे। 
एशियाई एथलेटिक्स चैंपियनशिप का 22 वां संस्करण मूल रूप से झारखंड के रांची में होने का आयोजन किया गया था। इस आयोजन की मेजबानी करने में रांची की अक्षमता के बाद, भुवनेश्वर को इस चैंपियनशिप की मेजबानी के लिए चुना गया। 
8 मई 2017 को एशियाई एथलेटिक्स चैंपियनशिप का लोगो और शुभंकर भुवनेश्वर में मुख्यमंत्री नवीन पटनायक की उपस्थिति में जारी किया गया था। ऑलीव रिडले समुद्री कछुए का प्रतिनिधित्व करने वाला ओली को इस चैंपियनशिप के लिए शुभंकर बनाया गया है। 
