अर्गट एक दवा है जिससे अनैच्छिक मांसपेशियों में संकोच होता है और इसलिए प्रसव के बाद असामान्य रक्तस्राव रोकने के लिए स्त्रियों को दिया जाता है। अधिक मात्रा में खाने पर यह तीव्र विष का गुण दिखाता है। नीवारिका नाम के निकृष्ट अन्न में बहुधा एक विशेष प्रकार की फफूँदी लग जाती है जिससे वह अन्न विषाक्त हो जाता है। इसी फफूँदी से अर्गट निकाला जाता है। इस फफूँदी लगी नीवारिका को खाने से जीर्ण विषाक्तता रोग हो जाने का खतरा रहता है।
