

 इंदिरा गांधी अन्तर्राष्ट्रीय विमानक्षेत्र भारत की राजधानी एवं राष्ट्रीय राजधानी क्षेत्र दिल्ली का प्रधान अन्तर्राष्ट्रीय विमानक्षेत्र है। यह नई दिल्ली नगर केन्द्र से लगभग 16 कि॰मी॰ दक्षिण-पश्चिम दिशा में स्थित है। भारत की पूर्व प्रधान मंत्री इंदिरा गाँधी के नाम पर बना यह भारत का व्यस्ततम विमानक्षेत्र है। हवाई अड्डे के नवीनतम टर्मिनल-3 के चालू हो जाने के बाद से 4 करोड़ 60 लाख यात्री क्षमता तथा वर्ष 2030 तक की अनुमानित यात्री क्षमता 10 करोड़ के साथ यह भारत के साथ-साथ पूरे दक्षिण एशिया का सबसे बड़ा और सबसे महत्त्वपूर्ण व्यापार संबंधी विमानन केन्द्र बन गया है। भारत की वाणिज्यिक राजधानी मुंबई के छत्रपति शिवाजी अन्तर्राष्ट्रीय विमानक्षेत्र के साथ इसके आंकड़े मिलाकर देखें तो ये दोनों दक्षिण एशिया के आधे से अधिक विमान यातायात को वहन करते हैं। इस विमानक्षेत्र के संचालक दिल्ली इंटरनेशनल एयरपोर्ट लिमिटेड इसे विश्व का अगला अन्तर्राष्ट्रीय ट्रांज़िट हब बनाने के प्रयास कर रहा है।
लगभग 5,220 एकड़ की भू-संपदा में विस्तृत, दिल्ली विमानक्षेत्र राष्ट्रीय राजधानी क्षेत्र दिल्ली के लिये प्राथमिक नागर विमानन हब है। सर्वप्रथम इसका संचालन भारतीय वायु सेना के पास था, जिसके बाद उसने इसका प्रबंधन दायित्व भारतीय विमानपत्तन प्राधिकरण को सौंप दिया। मई 2006 से हवाई अड्डे का प्रबंधन दिल्ली अन्तर्राष्ट्रीय एयरपोर्ट लिमिटेड के पास आया। डायल जीएमआर समूह के नेतृत्व में एक संयुक्त उद्यम है। डायल ही विमानक्षेत्र के आगे हो रहे विस्तार एवं आधुनिकीकरण के लिये भी उत्तरदायी है। इस निजीकरण का भरपूर विरोध भाविप्रा कर्मचारियों ने किया, किन्तु अन्ततः 3 मई 2006 को यह प्रबंधन स्थानांतरण संपन्न हो गया।
वर्ष 2001-12 में विमानक्षेत्र से 358.8 लाख यात्रियों की आवाजाही संपन्न हुई और यहां के विस्तार कार्यक्रम योजना के अनुसार इसकी क्षमता वर्ष 2030 तक 10 करोड़ यात्री तक हो जायेगी। यहां के नये टर्मिनल भवन के 2010 के राष्ट्रमंडल खेलों से पूर्व निर्माण के बाद ही इसकी वार्षिक 340 लाख यात्रियों की क्षमता है। यहां का टर्मिनल-3 विश्व का 8वां सबसे बड़ा यात्री टर्मिनल है। सितंबर 2008 में यहां 4.43 कि.मी लंबी नयी उड़ानपट्टी का उद्घाटन हुआ था। इंदिरा गांधी अन्तर्राष्ट्रीय विमानक्षेत्र को 2010 में एयरपोर्ट काउन्सिल इन्टरनेशनल द्वारा 150-250 लाख यात्री श्रेणी में विश्व का चौथा सर्वोत्तम विमानक्षेत्र, एवं एशिया-प्रशांत क्षेत्र में सर्वाधिक प्रगति वाला विमानक्षेत्र होने का सम्मान मिला था। वर्ष 2011 में विमानक्षेत्र को इसी परिषद द्वारा पुनः 2.5-4 करोड़ यात्री क्षमता श्रेणी में विश्व का दूसरा सर्वोत्तम विमानक्षेत्र होने का गौरव मिला था। यह स्थान कोरिया के इंचेयन अन्तर्राष्ट्रीय विमानक्षेत्र के बाद था। इसके अलावा वर्ष 2011 में ही यह विमानक्षेत्र विश्व का 34वाँ व्यस्ततम विमानक्षेत्र बना जिसकी यात्री आवागमन संख्या 3,47,29,467 रही एवं पिछले वर्ष के मुकाबले यातायात में इसने 17.8% की बढ़ोत्तरी भी दर्ज की।
1930 में दिल्ली का प्रथम हवाई –अड्डा सफ़दरजंग विमानक्षेत्र बना था और यही 1962 तक दिल्ली का प्रमुख हवाई अड्डा रहा बढ़ते वायु यातायात के कारण व सफ़दरजंग में छोटी उड़ान-पट्टी की बड़े जेट विमानों को उतार पाने में अक्षम होने के कारण से 1962 में लगभग सभी नागरिक उड़ान प्रचालन को पालम विमान क्षेत्र को भेज दी गईं। पालम विमानक्षेत्र का निर्माण द्वितीय विश्व युद्ध के दौरानना स्टेशन, पालम के रूप में किया गया था और अंग्रेज़ों के जाने के बाद यह 1962 तक मात्र वाय़ु सेना स्टेशन के रूप में ही कार्य कर रहा था।
पालम विमानक्षेत्र की सर्वोच्च यात्री क्षमता 1300 यात्री प्रति घंटा थी। 1970 के दशक के अंत तक वाय़ु यातायात में बढ़ोत्तरी के चलते, तत्कालीन टर्मिनल क्षमता के चार गुना क्षमता वाला नया टर्मिनल बनाया गया। 2 मई 1986 को इस नये बने टर्मिनल के उद्घाटन के समय पालम विमानक्षेत्र को भारत की पूर्व प्रधान मंत्री श्रीमती इंदिरा गांधी के नाम पर वर्तमान नाम इंदिरा गांधी अन्तर्राष्ट्रीय विमानक्षेत्र दिया गया, जिसे अंग्रेज़ी आद्याक्षरों में आई.जी.आई एयरपोर्ट भी कह दिया जाता है।
31 जनवरी 2006 को भारत के तत्कालीन नागरिक उड्डयन मंत्री श्री प्रफुल्ल पटेल ने घोषणा की कि सक्षम मंत्री समूह ने दिल्ली विमानक्षेत्र के प्रबंधन अधिकार जी.एम.आर समूह संचालित डी.आई.ए.एल को तथा मुंबई विमानक्षेत्र के अधिकार जी.वी.के समूह संचालित संघ को देने का निर्णय लिया है।
2 मई 2006 को दिल्ली एवं मुंबई विमानक्षेत्रों के प्रबंधन निजी संघों को सौंप दिये गए।
देल्ही इन्टरनेशनल एयरपोर्ट लिमिटेड जी एम आर समूह, फ़्रैपोर्ट एजी एवं मलेशिया एयरपोर्ट्स, इण्डिया डवलपमेंट फ़ण्ड को सौंप दिये गए एवं भारतीय विमानपत्तन प्राधिकरण के पास मात्र 26% भाग ही शेष रह गया।
पुराना हवाई टर्मिनल अब टर्मिनल-1 कहलाता है और यहां से अधिकतर बजट वायु सेवाओं की अन्तर्देशीय उड़ाने संचालित होती हैं। टर्मिनलत तीन पृथक भागों में बंटा हुआ है – 1ए, 1बी, अन्तर्देशीय आगमन टर्मिनल 1सी एवं नवनिर्मित 1डी । अति महत्त्वपूर्ण व्यक्तियों हेतु वायुसेना के तकनीकी क्षेत्र में पृथक स्थान है। इनके अलावा हज उड़ानों हेतु विशिष्ट समर्पित टर्मिनल भी बना हुआ है।
भारतीय उड्डयन उद्योग के ऊंचाइयों को छूते समय में एवं विभिन्न निम्न-लागत निजी सेवाओं के उद्योग में आगमन से, विमानक्षेत्र ने यात्री संख्या एवं यातायात में एक बड़ी उछाल का सामना किया। इनके कारण अन्य विमानक्शःएत्रों सहित इस हवाई अड्डे के सामने भी बड़ी कठिनाइयाँ आयीं। टर्मिनल 1 की अनुमानित क्षमता 71.5 लाख यात्री प्रति वर्ष है। हालांकि वर्ष 2005-06 के दौरान वास्तविक यात्री आवागमन 1 करोड़ 40 लाख रहा। अन्तर्राष्ट्रीय टर्मिनल को मिलाकर विमानक्षेत्र की कुल यात्री क्षमता 1 करोड़ 25 लाख यात्री प्रति वर्ष रही, जबकि 2006-07 में कुल यात्री संख्या 1.65 करोड़ यात्री प्रति वर्ष थी। वर्ष 2008 में, विमानक्षेत्र में कुल यात्री संख्या 2.39 करोड़ तक जा पहुंची।
दिल्ली का हवाई अड्डा दुनिया में सबसे बड़े नियोक्ताओं में से एक आंका गया है। दिल्ली की आर्थिक सुदृढ़ता बनाये रखने में इसका बड़ा योगदान है। आंकड़ों के अनुसार यहां पांच लाख से अधिक कर्मचारी कार्यरत हैं। भारत के राष्ट्रीय अनुप्रयुक्त आर्थिक अनुसंधान परिषद  द्वारा किए गए एक अध्ययन से ज्ञात हुआ है: दिल्ली का इंदिरा गांधी अन्तर्राष्ट्रीय विमानक्षेत्र लगभग 5.16 लाख लोगों को प्रत्यक्ष रोजगार उपलब्ध कराता है, जो अमेरिका में हार्ट्सफील्ड जैक्सन एटलांटा इंटरनेशनल एयरपोर्ट में कार्यरत लोगों के मुकाबले 18 प्रतिशत अधिक है। राजधानी दिल्ली और भारत के आर्थिक विकास और रोजगार पर इंदिरा गांधी अंतरराष्ट्रीय विमानक्षेत्र के प्रभाव का आकलन करने के लिए भारत में अपनी तरह के इस पहले अध्ययन में कहा गया, दिल्ली हवाई अड्डे पर रोजगार राष्ट्रीय रोजगार का 0.11 प्रतिशत और राज्य में रोजगार का 8.47 प्रतिशत है।
दिल्ली विमानक्षेत्र में दो मुख्यतः समानांतर उड़ान पट्टियाँ और एक लगभग समानांतर उड़ान पट्टी है: 
इनके अलावा एक अतिरिक्त उड़ान पट्टी भी उपलब्ध है: 
रनवे 10/28 एवं रनवे 11/29 दक्षिण एशिया की मात्र उड़ानपट्टियाँ हैं जिन पर श्रेणी III-बी उपस्कर अवतरण प्रणाली स्थापित है। वर्ष 2005 के शीत ऋतु में दिल्ली विमानक्षेत्र में गहन कोहरे के कारण बड़ी संख्या में समस्याएं आयीं। तदोपरांत कुछ अन्तर्देशीय वायु सेवाओं ने अपने विमान चालकों को श्रेणी-II आइ.एल.एस के अन्तर्गत्त न्यूनतम 350 मी॰ दृश्यता पर कार्यकुशल बनाया। 31 मार्च 2006 को स्पाइसजेट के विमान के रनवे 28 एवं साथ ही जेट एयरवेज़ के विमान के रनवे 27 से साथ साथ परीक्षण उड़ान भरने के साथ ही आई.जी.आई विमानक्षेत्र, दो उड़ान पट्टियां एक साथ प्रयोग करने वाला प्रथम भारतीय हवाई अड्डा बना।
साथ साथ उड़ान भरने की तत्कालीन आरंभिक प्रस्तावित प्रक्रियाओं के कारण विमानक्षेत्र के पश्चिमी ओर जहां रनवे 10/28 एवं 9/27 की केन्द्र रेखाएं आपस में काटती हैं, वहां कई एयर-मिस घटनाएं हुईं। 25 दिसम्बर 2007 को कतर एयरवेज़ की एयरबस 320-200 एवं एक इंडिगो ए320 यान के एयरमिस घटना के शीघ्र बाद से ही, रनवे प्रयोग प्रक्रियाओं में सवतंत्र प्रणाली पृथक करने के लिये अनेक बदलाव किये गए। नयी प्रक्रियाओं में सभी प्रस्थानों हेतु रनवे 28 एवं सभी आगमनों हेतु रनवे 27 का प्रयोग किया जाने लगा। यह प्रक्रिया पिछली प्रक्रियाओं से कहीं अधिक बुद्धिसंगत लगी व 24 सितंबर 2008 तक पूर्णकालीन प्रयोग में लायी गई।
21 अगस्त 2008 को विमानक्षेत्र में 1000 करोड़ रुपयों की लागत से बना 4.43 कि.मी लंबे एवं 75 मी. चौड़े रनवे-3 का उद्घाटन हुआ। इस पर एयरबस ए 380 और एंटोनोव एएन 225 जैसे बड़े विमान भी उतर सकते हैं। इस उड़ान पट्टी पर विश्व का सबसे लंबा पक्का विस्थापित ड्योढ़ी  है। इस विस्थापन के कारण रनवे 29 की उपलब्ध अवतरण लम्बाई घट कर 2970 मी. रह गयी। इस बड़े विस्थापन का मुख्य उद्देश्य निकटवर्ती आवासीय क्षेत्रों से अवतरण करते वायुयानों द्वारा किया जाने वाला शोर कम करना था। इस उड़ान पट्टी के आने से हवाई-अड्डे की क्षमता 54-60 प्रति घंटे से 85 प्रति घंटा हो गई। यह नया रनवे वाणिज्यिक प्रचालन में 25 सितंबर 2008 से दिया गया। वर्तमान में रनवे 11/29 एवं 10/28 संयुक्त रूप से निम्न लागत वायु सेवाओं के प्रयोग हेतु एवं माल यातायात उड़ानों के लिये रनवे 10/28 प्रयोग किया जाता है। अन्य सभी उड़ानों हेतु रनवे 11/29 का प्रयोग किया जाता है। रनवे 9/27 का प्रयोग अधिकांशतः टैक्सी-मार्ग के रूप में तथा 11/29 और 10/28 की अनुपलब्धता के समय मुख्य उड़ानपट्टी के रूप में किया जाता है।
सभी उड़ान पट्टियों के एकसाथ प्रयोग के प्रयोग 6 जून 2012 से किये जाने का कार्यक्रम था। विमानक्षेत्र के प्रमुख रनवे 28/10 पर पीक घंटों के समय भार घटाने हेतु सभी तीन पट्टियों का प्रयोग किया जायेगा।
आई.जी.आई हवाई अड्डा विभिन्न भारतीय वायुसेवाओं का गृहस्थान है जिनमें एयर इंडिया, एयर इंडिया क्षेत्रीय, इंडिगो, जेटलाइट, स्पाइसजेट, जेट एयरवेज़, किंगफ़िशर एयरलाइंस एवं गो एयर। ये इस विमानक्षेत्र को भारत में अपने द्वितीय केन्द्र हब के रूप में प्रयोग करती हैं। लगभग 80 वायुसेवाएं इस विमानक्षेत्र को अपनी सेवाएं प्रदान करती हैं। वर्तमान में यहां दो सक्रिय अनुसूचित यात्री टर्मिनल भी हैं: एक समर्पित हज टर्मिनल एवं एक माल यातायात हेतु कार्गो टर्मिनल।
टर्मिनल-1 की सुविधाओं का प्रयोग अभी गो एयर, इंडिगो, स्पाइसजेट कर रहे हैं। यह दो क्षेत्रों में बंटा हुआ है: -- टर्मिनल 1डी प्रस्थान हेतु एवं टर्मिनल 1सी आगमन हेतु।
टर्मिनल 1सी का प्रयोग केवल अन्तर्देशीय आगमन उड़ानों हेतु किया जाता है। टर्मिनल के लिये नया स्वागत क्षेत्र निश्चित किया गया है जिसमें काफ़ी बड़ा स्थान है। इसके अलावा यहां अब पहले से कहीं बड़ा पंजीकृत माल प्राप्ति क्षेत्र भि है। यहां 6 बैगेज कैरौसल उपलब्ध हैं। 
टर्मिनल 1डी नवनिर्मित अंतरिम अन्तर्देशीय टर्मिनल है। इसका कुल भूमि क्षेत्रफ़ल 36,000 मी2 है जिसकी यात्री वहन क्षमता 1.20 करोड़ प्रतिवर्ष है। टर्मिनल 1डी को प्रचालन में 15 अप्रैल 2009 को समर्पित किया गया था। यहां 12 सार्वजनिक प्रयोग टर्मिनल उपस्कर सक्षम चैक-इन पटल, 16 स्वयं जाँच चेक-इन पटल एवं 16 सुरक्षा चैनल उपलब्ध हैं।
वर्ष 2010 में आरंभ हुआ, टर्मिनल 3, कला का उत्कृष्ट नमूना एवं एकीकृत भविष्य टर्मिनल है। यह विश्व की 24वीं सबसे बड़ी इमारत एवं आठवां सबसे बड़ा यात्री टर्मिनल है। यह कुल 540,000 मी2 में बना 3.6 करोड़ यात्री की वार्षिक क्षमता रखता है। इस परियोजना के निर्माण में 12 हजार 700 करोड़ रुपये की लागत आई थी।
यह टर्मिनल एच.ओ.के के मॉट्ट मैक-डोनाल्ड के परामर्श में बना, नया टर्मिनल 30 एकड़ क्षेत्र में विस्तृत एक दुमंजिला इमारत है, जिसका भूतल आगमन हेतु एवं ऊपरी तल प्रस्थान हेतु प्रयोग किया जाता है। टर्मिनल में 240 चेक-इन पटल, 65 संपर्क स्टैण्ड से लगे 78 एयरोब्रिज, 54 पार्किंग बे, एवं न्यून प्रतीक्षा समय हेतु 72 आप्रवास पटल, 15 एक्स-रे जाँच क्षेत्र से लैस शुल्क-मुक्त दुकानों एवं अन्य सुविधाओं से युक्त है। विमानक्षेत्र के लगभग 90% यात्री पूर्ण होने पर इस टर्मिनल का उपभोग कर सकते हैं। यह टर्मिनल नियत समय से दिल्ली में आयोजित हुए 2010 राष्ट्रमंडल खेलों से पूर्व पूर्ण हो चुका था। यह दिल्ली शहर से राष्ट्रीय राजमार्ग 8 पर एक आठ-लेन सड़क द्वारा एवं दिल्ली मेट्रो द्वारा भली-भांति जुड़ा हुआ है। टर्मिनल का आधिकारिक उद्घाटन 3 जुलाई 2010 को नौ परीक्षण उड़ानों सहित इसकी प्रचालन के लिये तैयार होने तथा भूमि सेवा क्षमता की जाँच के साथ हुआ था। सभी अन्तर्राष्ट्रीय उड़ानों को जुलाई 2010 के अंत तक यहां स्थानांतरित कर दिया गया था, एवं सभी पूर्ण सेवा अन्तर्देशीय वायु सेवाओं ने नवंबर के मध्य से यहां प्रचालन आरंभ कर दिया था। इस टर्मिनल पर 18 पंजीकृत माल प्राप्ति बेल्ट हैं।
टी3 पर भारत की प्रथम स्वचालित पार्किंग प्रबंधन एवं निर्देशन प्रणाली से लैस बहु-मंजिलीय कार पार्किंग बनी है, जिसमें 7 तलों में 6300 कारों की क्षमता है। यह पार्किंग प्रणाली एफ़.ए.ए.सी इण्डिया प्रा.लि. द्वारा श्री दीपक कपूर एवं श्री अश्फ़ाक आलम, द्वारा अभिकल्पित एवं रिकॉर्ड समय में स्थापित की गई है। इसमें ऐसी सुविधा है कि किसी पार्किंग चाहने वाले को एक इलैक्ट्रॉनिक डायनैमिक साइनेज की सहायता द्वारा अधिकतम 5 मिनट में स्थान मिल सकता है।
टर्मिनल 3 विमानक्षेत्र विस्तार का प्रथम चरण है, जिसमें एक अंग्रेज़ी के 'U' आकार का भवन मॉड्यूलर रूप में बनाया गया है। 2010 से सभी अन्तर्राष्ट्रीय एवं पूर्ण सेवा वायु-संचालकों का प्रचालन यहां से आरंभ हो गया था, जबकि टर्मिनल 1 से मात्र निम्न बजट वायु सेवाओं का प्रचालन ही चलता है। कालांतर में इन्हें भी नये टर्मिनल परिसर में ही स्थान देने की योजना है।
अन्तर्देशीय वायु सेवाओं के लिये नये टर्मिनल से संचालन की बहुप्रतीक्षित शुरुआत हो चुकी है। कई बाधाओं को पार करने के उपरांत भारत के राष्ट्रीय कैरियर एयर इंडिया ने भी अपनी अन्तर्देशीय सेवा टी3 से 11 नवम्बर 2010 को आरंभ कर दी थी। दो अन्य वायु सेवाएं जेट एवं किंगफ़िशर नये टर्मिनल पर 14 नवम्बर 2010 से सभी अन्तर्देशीय सेवाएं दे रही हैं। टर्मिनल टी 1डी केवल गो एयर एवं अन्य कम मूल्य वायु सेवाओं के लिये ही प्रयोग किया जा रहा है।
वार्षिक मुस्लिम तीर्थयात्रा हज के समय, हज हेतु विशिष्ट उड़ानें चलती हैं, जो विश्व के अन्य क्षेत्रों को जा रहे यात्रियों के बीच व्यवधान से बचने हेतु इस पृथक टर्मिनल से चलायी जाती हैं। इस अंतराल में आ रहे अतिरिक्त यात्रियों को सेवा उपलब्ध कराने हेतु एक अलग टर्मिनल बनाया गया है, जहां उनके लिये पर्याप्त स्थान नियत रहता है। इस टर्मिनल की क्षमता 1 करोड़ यात्री प्रति वर्ष है। इस टर्मिनल का प्रयोग प्रतिवर्ष हिजरी के अनुसार ईद उल फ़ितर के बाद दूसरे माह से लगभग दो माह तक के लिये होता है। वर्ष 2011 में यह 28 सितंबर से चालू हुए इस भवन को शेष दस माह में अन्य कार्यों के लिये प्रयोग करने की योजनाएं प्रगति पर हैं।
टर्मिनल 1ए का निर्माण 1990 के दशक के आरंभ में इंडियन एयरलाइंस की अन्तर्देशीय उड़ानों के प्रयोग हेतु ही किया गया था। कालांतर में हुए एक अग्नि काण्ड के पश्चात यहां की आंतरिक बनावट एवं सज्जा का पुनर्निर्माण किया गया। यहां के संचालक, डायल ने तब इस टर्मिनल का उन्नयन कार्य भी किया। अब यहां नयी चमक दमक के संग आधुनिक प्रसाधन कक्ष एवं अन्य सुविधाएं भी उपलब्ध हैं। हालांकि भविष्य में ये सभी यहां नये विस्तृत टर्मिनल भवन के निर्माण के लिये हटायी जाएंगीं। इस नये टर्मिनल का निर्माण आगामी वर्षों में पूर्ण होने को है। इससे पूर्व ये टर्मिनल एयर इंडिया क्षेत्रीय द्वारा 11 नवम्बर 2010 तक नये टर्मिनल 3 को स्थानांतरित हो जाने तक प्रयोग किया जाता था। अब यह टर्मिनल बंद है और यहां की अन्तर्देशीय उड़ानें टर्मिनल 1-डी को स्थानांतरित कर दी गयी हैं।
अप्रैल 2009 से नये टर्मिनल 1डी के आरंभ होने पर यह टर्मिनल बंद कर दिया गया है।
1 मई 1986 को 95 करोड़ रुपये की लागत से तैयार हुए, टर्मिनल 2 को फ़िल्हाल काफ़ी मरम्मत एवं अद्यतन आदि आवश्यकता है। इन कार्यों के बारे में टर्मिनल 3 के उद्घाटन होने से पूर्व ही विचार कर लिया गया था। इन कार्यों में पूरे टर्मिनल भवन का रंग-रोगन किया गया है, पुरानी गहरे रंग की खिड़कियों आदि को नये शीशों से सज्जित किया गया है, फर्श पर नयी टाइल्स लगायी गई हैं, दीवारों एवं छतों पर नयी सतहें एवं फ़ाल्स सीलिंग्स आदि लगायी गई हैं, अधिक आप्रवास एवं उत्प्रवास पटल बनाये गए हैं, नयी बैठने की सीटें लगायी गई हैं, नयी बैगेज बेल्ट्स, अधिक व्यापारिक लाउन्ज, खाद्य एवं रेस्टॉरेन्ट्स एवं ड्यूटी-मुक्त दुकानें बढ़ायी गई हैं। इनमें से कई नये टी3 पर स्थानांतरित कर दी गई हैं। टर्मिनल 2 टी3 के साथ मिलकर ही सेवाएं देगा, जब तक कि नया टर्मिनल 4 नहीं तैयार हो जाता है। उसके तैयार हो जाने पर प्रस्तावित मास्टर प्लान के अनुसार इसे ध्वस्त कर दिया जायेगा। वर्तमान में ये टर्मिनल प्रचालन से मुक्त है।
आगे के चरणों में टर्मिनल 6 एवं 5 के निर्माण की भी योजना है। इनका निर्माण यातायात में वृद्धि को दृष्टि में रखकर किया जायेगा। एक बार इनके निर्माण सम्पन्न हो जाने पर, सभी अन्तर्राष्ट्रीय उड़ानें इन पर स्थानांतरित कर दी जायेंगीं, एवं टी3 को पूर्णतया अन्तर्देशीय उड़ानों के लिये ही प्रयोग किया जायेगा। इनके अलावा एक नये कार्गो भवन की भी योजना है। दिल्ली इन्टरनेशनल एयरपोर्ट लि. के अनुसार इन नये टर्मिनल्स के सहयोग से विमानक्षेत्र की वार्षिक यात्री क्षमता 10 करोड़ तक पहुँच जायेगी।
यहां का कार्गो टर्मिनल प्रबंधन मै. सेलेबी देल्ही कार्गो टर्मिनल मैनेजमेंट इण्डिया प्रा.लि. के पास है और ये सभी माल यातायात संबंधी प्रचालन देखता है। विमानक्षेत्र को 2007 में उत्कृष्ट एवं संगठित माल/कार्गो प्रणाली के लिये अन्तर्राष्ट्रीय सम्माण भी मिल चुका है। यह मुख्य टर्मिनल टी3 से लगभग 1 कि.मी की दूरी पर स्थित है।

^1 - मार्टिनएयर कार्गो KLM 747 विमान का प्रयोग लीज़ पर के.एल की वर्दी में करते हैं, किन्तु सेवा मार्टिन की स्वयंकी है, न कि के.एल.एम की।

विमानक्षेत्र को मेट्रो रेल द्वारा आवागमन दिल्ली एयरपोर्ट मेट्रो एक्स्प्रेस ट्रेन लाइन द्वारा मिलता है। यह लाइन 22.7 कि.मी की है और टर्मिनल 3 से भारतीय रेल के नई दिल्ली रेलवे स्टेशन तक 20 मि. में पहुंचा देती है। किन्तु यह सेवा अस्थायी रूप से 8 अगस्त 2012 से तकनीकी कारणों से बंद की गई है।
भारतीय रेल का निकटतम रेलवे स्टेशन शाहबाद मुहम्मदपुर है। इसके बाद निकटवर्ती बड़ा रेलवे स्टेशन है पालम रेलवे स्टेशन 
विमानक्षेत्र आठ-लेन राष्ट्रीय राजमार्ग 8 अर्थात दिल्ली गुड़गांव एक्स्प्रेसवे से जुड़ा हुआ है।डीटीसी द्वारा संचालित विशेष एयरपोर्ट सेवा में निम्न-तलीय बसें नियमित रूप से विमानक्षेत्र के दोनों टर्मिनल्स एवं शहर के बीच संचालित होती हैं। टर्मिनल से दिल्ली के विभिन्न एवं राष्ट्रीय राजधानी क्षेत्र के स्थानों के लिये मीटर वाली टैक्सी सेवा भी उपलब्ध रहती है। इनमें पूर्व-भुगतान वाली प्रीपेड टैक्सी सेवा भी उपलब्ध हैं।
दिल्ली विमानक्षेत्र की संचालक कंपनी डायल से प्राप्त सूचना के अनुसार वय माइक्रोसॉफ़्ट के साथ मिलकर आगामी विंडोज़ 8 प्लेटफ़ॉर्म की संगत एप्लीकेशन लान्च करेगी। इससे उड़ानों की वास्तविक सूचना, मौसम की जानकारी, हवाई अड्डे पर यात्रियों के लिये उपलब्ध सभी सुविधाओं के बारे में जानकारी उपलब्ध होगी। यहां ध्यानयोग्य है कि सूचना प्रौद्योगिकी संबंधी चुनौतियों के नियंत्रण तथा उससे निपटने को लेकर डायल को कुछ समय पूर्व ही आईएसओ 20000 प्रमाणपत्र मिला है।
निर्देशांक: 28°33′16″N 77°5′58″E / 28.55444°N 77.09944°E / 28.55444; 77.09944

अहमदाबाद →सरदार वल्लभभाई पटेल अंतर्राष्ट्रीय हवाई अड्डा · अमृतसर →राजा सांसी अंतर्राष्ट्रीय विमानक्षेत्र* · बेंगलुरु → देवनहल्ली अंतर्राष्ट्रीय विमानक्षेत्र · कालीकट→ कालीकट अंतर्राष्ट्रीय विमानक्षेत्र * · चेन्नई → चेन्नई अंतर्राष्ट्रीय हवाई अड्डा · कोयंबतूर→ कोयंबतूर विमानक्षेत्र * · गुवाहाटी → लोकप्रिय गोपीनाथ बारदोलोइ  · गया→गया विमानक्षेत्र * · गोआ →डैबोलिम विमानक्षेत्र * · हैदराबाद →राजीव गाँधी  · इंदौर →देवी अहिल्याबाई होल्कर* · जयपुर →सांगानेर हवाई अड्डा)* · कोचीन अंतर्राष्ट्रीय विमानक्षेत्र, नेदुंबस्सरी · कोलकाता→नेताजी सेभाष चंद्र बोस हवाई अड्डा दमदम · लखनऊ→अमौसी अंतर्राष्ट्रीय विमानक्षेत्र* · मंगलौर→मंगलौर अंतर्राष्ट्रीय विमानक्षेत्र * · मुंबई→छत्रपति शिवाजी अंतर्राष्ट्रीय विमानक्षेत्र, सहर · नागपुर → डॉ॰ बाबासाहेब आंबेडकर अंतर्राष्ट्रीय विमानक्षेत्र * · नई दिल्ली→ इन्दिरा गाँधी अन्तर्राष्ट्रीय हवाई अड्डा पालम · पटना→लोकनायक जयप्रकाश विमानक्षेत्र* · पुणे→पुणे विमानक्षेत्र * · तिरुवनंतपुरम →त्रिवेंद्रम अंतर्राष्ट्रीय विमानक्षेत्र · तिरुचिरापल्ली →तिरुचिरापल्ली विमानक्षेत्र* · वाराणसी →वाराणसी विमानक्षेत्र *
कुडप्पा · दोनकोंड · श्री सत्य साईं, पुट्टपर्थी · राजामुंद्री · तिरुपति · विजयवाड़ा ·  · वारंगल
अलोंग · डापोरिजो ·  पासीघाट · तेज़ु · ज़िरो 
 डिब्रुगढ़ · जोरहाट · लीलाबाड़ी · सिल्चर · तेजपुर 
 मुजफ्फरपुर · पुर्णिया · रक्सौल
बिलासपुर · जगदलपुर · रायपुर
भावनगर · भुज · कांदला · जामनगरपोरबंदर · राजकोट · सूरत · वडोदरा 
करनाल फ्लाइंग क्लब
गग्गल · भुंतर · शिमला
जम्मू · लेह कुशोक बकुला रिम्पोची · श्रीनगर
जमशेदपुर · बिरसा मुंडा 
जाक्कुर · बेल्गाम · बेल्लारी · हुबली · मंदकली
भोपाल · ग्वालियर · जबलपुरपुर · खजुराहो · खंडवा विमानक्षेत्र
 औरंगाबाद · कोल्हापुर · जूहू
इम्फाल 
शिलांग 
लेंगपुई 
 दीमापुर
बीजू पटनायक 
 साहनिवाल · पटियाला एविएशन क्लब
जैसलमेर · जोधपुर · महाराणा प्रताप, उदयपुर
मदुरई · तुतिकुड़ी
अगरतला 
 जॉलीग्रांट 
बागडोगरा
अगाति · चंडीगढ़ · दमन · दीव · सफदरजंग, नई दिल्ली · वीर सावरकर 
अर्कोणम · अंबाला · बागडोगरा · भुज रुद्र माता · कार निकोबार · चाबुआ · चंडीगढ़ · दीमापुर · डिंडीगल · गुवाहाटी · हलवाड़ा · हाशीमारा · हिंडन · कुंभिर्ग्राम · पालम · सफ़दरजंग · तंजौर · यलहंका
 बेगमपेट ·  एच ए एल बंगलुरु अंतर्राष्ट्रीय · बीकानेर · बमरौली · गोरखपुर 
