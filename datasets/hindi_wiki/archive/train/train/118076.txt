क्रैकन सागर सौर मंडल के शनि ग्रह के सबसे बड़े चन्द्रमा टाइटन के उत्तर ध्रुवीय क्षेत्र में स्थित एक झील है। यह टाइटन पर सबसे बड़ी ज्ञात झील है । सन् 2007 में कैसिनी-होयगेन्स अंतरिक्ष यान ने इसे खोज निकला था और इसका नाम 2008 में एक काल्पनिक समुद्री दानव पर रखा गया। इसका आकार पृथ्वी के कैस्पियन सागर के आसपास अनुमानित किया जाता है। टाइटन की अन्य झीलों की तरह इसमें भी पानी की जगह मीथेन जैसे हाइड्रोकार्बन द्रवावस्था में भरे हैं।
क्रैकन सागर में बहुत से द्वीप हैं लेकिन इनमें से झील के उत्तरी भाग में स्थित 'मायडा इंसुला' नामक एक द्वीप काफ़ी बड़ा है। इसका व्यास 168 किमी अनुमानित किया गया है।
रेडार चित्रण और अवरक्त चित्रण से क्रैकन सागर के पूरे आकार का पता चलता है
रेडार चित्रण, जिसमें क्रैकन सागर का उत्तरी भाग और उसमें स्थित मायडा इंसुला द्वीप
क्रैकन सागर का एक हिस्सा जिसमें खुरदुरा तट और कई द्वीप दिख रहे हैं
