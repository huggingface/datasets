केविन डेविड मिटनिक  एक कंप्यूटर सुरक्षा सलाहकार और लेखक हैं। 20 वीं सदी के उत्तरार्ध में, उन्हें विभिन्न कंप्यूटर और संचार से संबंधित अपराधों का दोषी पाया गया। अपनी गिरफ्तारी के समय में, वह अमेरिका का सर्वाधिक वांछित कंप्यूटर अपराधी था।
12 साल की उम्र में, मिटनिक ने सोशल इंजीनियरिंग के द्वारा लॉस एंजेल्स की बसों में टिकट लेने के पंचकार्ड सिस्टम को मात दे दी। ऐसा तब हुआ जब एक स्नेही बस ड्राईवर ने उसे पंच करने वाली मशीन बेचने वाली दुकान का पता बताया और यह बताया कि वह कचरे में से खाली टिकट निकाल कर उनका इस्तेमाल ग्रेटर LA में कहीं भी घूमने के लिए कर सकता है। सूचनाएं जैसे कि उपयोगकर्ता का नाम, पासवर्ड और मॉडम फोन नम्बर्स प्राप्त करने के लिए सोशल इंजीनियरिंग उसका मुख्य हथियार बन गया।
जब वे हाई स्कूल में थे तब "रिर्म पुक" ने उन्हें फोन फ्रीकिंग का तरीका बताया, यह टेलीफोन की काल्स में हेराफेरी करने का एक तरीका था। इसका प्रयोग वह अक्सर लम्बी दूरी के फोन करने में करता था। वह अव्यवसायी रेडियो का इस्तेमाल करने में भी दक्ष हो गया जिसका इस्तेमाल वह कथित रूप से निकट के फास्ट फ़ूड रेस्तरां, के स्पीकर सिस्टम का अनाधिकृत इस्तेमाल करने में करता था।
मिटनिक ने अपने पहले कंप्यूटर नेटवर्क पर अनाधिकृत अधिकार 1979 मई 16 साल की उम्र में किया जब उसके एक दोस्त ने उसे आर्क के फोन नंबर दिए। यह एक कंप्यूटर सिस्टम था जिसका प्रयोग डिजिटल इक्वीपमेंट कॉर्पोरेशन अपने आर एस टी एस/इ ऑपरेटिंग सिस्टम सॉफ्टवेयर को बनाने में करता था। उसने DEC के कंप्यूटर नेटवर्क को खोल लिया और डीईसी के कंप्यूटर सॉफ्टवेयर की नक़ल कर ली। इस अपराध के लिए उसे 1988 में आरोपी और दोषी सिद्ध किया गया। इस अपराध के लिए उसे 12 महीने की जेल की सजा मिली और अगले 3 सालों तक उसकी जेल के बाहर निगरानी की गयी। जब उसका जेल के बाहर का निगरानी का समय समाप्त होने वाला था तब उसने पैसिफिक बैल नामक वॉइस मेल कंप्यूटर को हैक कर लिया। गिरफ्तारी का वारंट निकल जाने के बाद मिटनिक भाग खडा हुआ और अगले ढाई सालों के लिए भगोड़ा बन कर रहा।
यू.एस.डिपार्टमैंट ऑफ जस्टिस के अनुसार, जब मिटनिक भगोड़ा था तब उसने कई कंप्यूटर नेटवर्क पर अनाधिकृत अधिकार कर लिया। उसने अपने ठिकाने छुपाने के लिए क्लोन सैल फोन का इस्तेमाल किया और अन्य चोरियों के साथ साथ देश के कुछ सबसे बड़े सैल फोन और कंप्यूटर कंपनियों के महंगे ट्रेडमार्क युक्त सौफ्टवेयर को नक़ल करके चुरा लिया। मिटनिक ने कंप्यूटर के पासवर्ड चुराए, कंप्यूटर के नेटवर्क बदल दिए और लोगों के पासवर्ड चुरा कर उनके निजी मेल भी पढ़े। मिटनिक को फरवरी 1995 में उत्तरी केरोलिना में गिरफ्तार किया गया। उसके पास कई सारे क्लोन सैल फोन,100 से ज्यादा क्लोन फोन के पासवर्ड और कई सारे झूठे पहचान पत्र मिले।
 
2.5 साल तक कंप्यूटर हैकिंग करने के संघीय जुर्म में, एफ बी आई ने 15 फ़रवरी 1995 को मिटनिक को उसके रालेह, नॉर्थ कैरोलिना के अपार्टमेन्ट से काफी पीछा करने के बाद गिरफ्तार किया।.मिटनिक की तलाश को काफी प्रचारित किया गया था।
1999 में, मिटनिक ने 4 टेलीग्राम सम्बंधित धोखे,2 कंप्यूटर सम्बंधित धोखे और एक टेलीग्राम कम्यूनीकेशन को अवैधानिक तरीके से तोड़ने के मामले को स्वीकार किया। ऐसा उसने लॉस एंजेल्स में यूनाइटेड स्टेट डिस्ट्रिक्ट कोर्ट फॉर दा सैंट्रल डिस्ट्रिक्ट ऑफ कैलीफोर्निया में दलील समझौते के दौरान किया। उसे 46 महीने के लिए जेल की सजा सुनाई गयी और अगले 22 महीने की सजा 1989 में कंप्यूटर धोखाधडी के बाद निगरानी वाले काल में नियमों का उल्लंघन करने के लिए सुनायी गयी। उसने निगरानी के काल में पैकबैल वॉइस मेल और अन्य सिस्टम्स को हैक करने की और दो अन्य जाने माने कंप्यूटर हैकरों के साथ साझेदारी करके नियमों का उल्लंघन करने की बात स्वीकारी। इस केस में हैकर और साथी प्रतिवादी का नाम लूइस डे पायनी था।
मिटनिक ने पांच साल जेल में काटे - साढ़े चार साल मुक़दमे के दौरान और 8 महीने का एकांतवास - क्योंकि मिटनिक के अनुसार क़ानून प्रवर्तन अधिकारियों ने एक जज को यह विश्वास दिला दिया था कि उसमे "पे-फोन में सीटी बजा कर आणविक युद्ध प्रारम्भ कराने की क्षमता है". उसे 21 जनवरी 2000 को जेल से रिहा किया गया। निगरानी के दिनो के प्रारम्भ में, जो 21 जनवरी 2003 को ख़त्म हुआ, मिटनिक को लैंडलाइन के अलावा किसी भी अन्य संचार के साधन का प्रयोग करना वर्जित था। मिटनिक ने इस निर्णय के खिलाफ अदालत में मुकदमा लड़ा, जिसमे अंत में मिटनिक की जीत हुई और उसे इंटरनेट का प्रयोग करने की अनुमति मिल गयी।
दलील समझौते के तहत, मिटनिक को अगले सात सालों के लिए अपनी आपराधिक गतिविधियों पर आधारित किताबों या फिल्मों से लाभ मिलना निषिद्ध कर दिया गया।
मिटनिक अब मिटनिक सुरक्षा परामर्श एल एल सी, एक कंप्यूटर सुरक्षा परामर्श केंद्र चलाता है।
मिटनिक की आपराधिक गतिविधियाँ, गिरफ्तारी, मुकदमा और उन सबके साथ जुडी पत्रकारिता सभी विवादास्पद रहे हैं।
हालांकि मिटनिक गैरकानूनी रूप से सॉफ्टवेयर की नक़ल का दोषी ठहराया गया है और उसके पास से कई जाली पहचान दस्तावेज बरामद किये गए लेकिन फिर भी, उसके समर्थकों का तर्क है कि उसकी सजा अत्यधिक थी। अपनी 2002 की किताब, दा आर्ट ऑफ़ डिसेप्शन, में मिटनिक ने लिखा है कि उसने कंप्यूटर का दुरुपयोग सिर्फ उन पासवर्ड और कोड के जरिये किया जो उसने सोशल इंजीनिअरिंग के जरिये सीखे थे। उसका दावा है कि उसने पासवर्ड खोजने के लिए या फोन सीकयौरिटी के लिए या कंप्यूटर का अन्यथा उपयोग करने के लिये सॉफ्टवेयर प्रोग्राम या हैकिंग उपकरण का उपयोग नहीं किया है।
दो किताबों ने केविन पर लगे आरोपों की जांच करने का प्रयास किया है:जौन मर्कोफ्फ़ और सूतोमु शिमोमुरा की टेकडाउन और जोनाथन लित्मैन की दा फयूजिटिव गेम। लित्मैन ने चार आरोप लगाए हैं:
अगले विवाद का विषय वह फिल्म थी जो जॉन मर्कोफ्फ़ और शिमोमुरा की किताब पर आधारित थी, परन्तु जिस पर लित्तमैन ने यह आरोप लगाया कि फिल्म के कुछ हिस्से उसकी किताब पर आधारित हैं और इसके लिए उसकी अनुमती नहीं ली गयी।
मिटनिक के खिलाफ केस ने कंप्यूटर अपराधों से निबटने के लिए बनाये गए नए कानून का परीक्षण किया है और इसने कंप्यूटर नेटवर्क से जुड़े सुरक्षा के मुद्दों पर सार्वजनिक जागरूकता बढ़ाई है। परन्तु फिर भी विवाद बना हुआ है और आज भी मिटनिक को कंप्यूटर की दुनिया के सबसे बड़े अपराधी के उदाहरण के रूप में देखा जाता है।
मिटनिक के समर्थकों का मानना है कि उस के खिलाफ कई आरोप झूठे हैं और वास्तविक नुकसान पर आधारित नहीं है।
2000 में, स्कीट उलरिक और रस्सेल वाँग ने जॉन मर्कोफ्फ़ और सूतोमु शिमोमुरा की किताब टेकडाउन पर आधारित, केविन मिटनिक और सुतोमु शिमोमुरा के चरित्र को टेक डाउन फिल्म में प्रस्तुत किया। इस फिल्म की डीवीडी को सितंबर 2004 में जारी किया गया।
कॉरपोरेट आधारित डौकुमैनटरी फिल्म ट्रैक डाउन के जवाब में मिटनिक के फैन्स ने मिलकर एक अन्य डौकुमैनटरी फिल्म बनायी जिसका नाम था फ्रीडम ड़ाउनटाइम।
मिटनिक ने विलियम एल. सिमॉन के साथ मिल कर कंप्यूटर सुरक्षा पर दो किताबें लिखी हैं: 
वह और उसके सह लेखक वर्तमान में केविन की आत्मकथा लिख रहे हैं।
