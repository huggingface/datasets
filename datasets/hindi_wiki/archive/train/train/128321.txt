अवकेन्द्र वह बिन्दु होता है जहाँ से किसी भूकम्प या भूमिगत परमाणु विस्फोट का आरम्भ हुआ हो। भूकम्पों में अवकेन्द्र वह स्थान होता है जहाँ शिलाओं में उपस्थित विरुप्यण ऊर्जा सबसे पहले मुक्त होती है और जहाँ से भ्रंश फटना आरम्भ हो जाता है। यह बिन्दु पृथ्वी या अन्य ग्रह की सतह पर स्थित उपरिकेंद्र के ठीक नीचे स्थित होता है। उपरिकेंद्र से अवकेन्द्र की गहराई को अवकेन्द्रीय गहराई कहा जाता है।
