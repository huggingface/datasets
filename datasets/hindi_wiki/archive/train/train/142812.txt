एडिनबर्ग या एडिनबर, स्कॉटलैंड की राजधानी, एवं ग्लासगो के बाद, स्कॉटलैंड का दूसरा सबसे बड़ा शहर है। यह स्काॅटलैन्ड के लोथियन क्षेत्र में फ़ाॅर्थ के नदमुख के दक्षिणी तट पर स्थित है। वर्ष 2013 के हिसाब से,इस शहर की आबादी 5,00,000 के करीब है। 15वीं सदी से ही यह ऐतिहासिक शहर स्कॉटलैंड की राजधानी है। शुरुआत से ही स्काॅटियाई राजशाही के सारे महत्वपूर्ण प्रशासनिक भवन इसी शहर में ही स्थित हुआ करते थे, परंतू 1603 और 1707 के बीच, इंग्लैंड से विलय के पश्चात इस शहर की काफ़ी राजनैतिक ताकत लंदन चली गई। 1999 में स्कॉटिश संसद को स्वायत्त रूप से शाही धोषणा द्वारा स्थापित किया गया तब से यह शहर स्काॅटलैंड की संसद व स्काॅटलैंड में राजगद्दी का आसन है। स्कॉटलैंड का राष्ट्रीय संग्रहालय, स्कॉटलैंड का राष्ट्रीय पुस्तकालय और स्कॉटलैंड की अन्य महत्वपूर्ण सांस्कृतिक संस्थाओं के मुख्यालय व नेशनल गैलरी यहीं एडिनबर्ग में स्थित हैं। आर्थिक रूप से, यह यूके में लंदन के बाहर का सबसे बड़ा वित्तीय केंद्र है।एडिनबर्ग का इतिहास काफ़ी लम्बा है, एवं यहां कई ऐतिहासिक इमारतों को भी अच्छी तरह से संरक्षित देखे जा सकते हैं। एडिनबर्ग कासल, हाॅलीरूड पैलेस, सेंट जाइल्स कैथेड्रल और कई अन्य महत्वपूर्ण ऐतिहासिक इमारतें यहां स्थित हैं। एडिनबर्ग का ओल्ड टाउन और न्यू टाउन, यूनेस्को विश्व धरोहर स्थल हैं। 2004 में, एडिनबर्ग विश्व साहित्य में पहला शहर बन गया। साथी यह ऐतिहासिक रूप से शिक्षा का भी एक विकसित केन्द्र रहा है, यहाँ स्थित, एडिनबर्ग विश्वविद्यालय, ब्रिटेन के सबसे पुराने विश्वविद्यालयों में से एक है, एवं यह अब भी दुनिया के शीर्ष सिक्षा संस्थानों में शामिल है। इसके अलावा एडिनबर्ग अंतर्राष्ट्रीय फिल्म महोत्सव और यहां आयोजित किये गए अन्य सांस्कृतिक कार्यक्रम भी विश्वविख्यात समारोहों में से एक है। लंडन के बाद ब्रिटेन में, एडिनबर्ग दूसरा सबसे बड़ा पर्यटन केन्द्र है।
एडिनबर्ग के नाम का मूल शब्द-एडिन कदाचित ब्रिटनिक-केल्टीय भाषाई मूल की है, और काफ़ी संभव है की यह कम्ब्रिक भीषा या उस क्षेत्र के सबसे पुरातन, ज्ञात, स्थानिय लोगों द्वारा बोले जाने वाली, कम्ब्रिक भाषा के किसी अन्य, स्थानीय बोली के मूल की है। लौह युग के दौरान उस क्षेत्र में बसने वाली जनजातियों को रोमन लोग वोतादिनी कह करते थे, जिन्हें बाद में गोदौद्दिन् कहा जाने लगा। ऐसा प्रतीत होता है की इसका नाम इड्यिन नामक उस जगह से पड़ा है, जिसका ज़िक्र पुरानी वेल्श भाषा की कविता, यी गोडौडिन में मिलता है।इस कविता में डिन इड्यिन नामक एक पहाड़ी किले का संबोधन देखा जा सकता है जो की गोडोड्डिन के इलाक़े भें पड़ता था। इस नाम का डिन इड्यिन से एडिनबर्ग में परिवर्तित होना, स्थानिय भाषा का कम्ब्रिक से ऐंग्लो-सैक्सन के पक्षमें परिवर्तन को दर्षाता है। जो की उत्तर-मध्यकालीन बर्नीसिया रजवाड़े की भाषा थी। इस कारण, इस नाम के केल्टिक अंश डिन को पुरानी अंग्रेजी के बर्क्स से बदल दिया गया।इस मध्यकालीन बर्ग का पहला दस्तावेज़ी प्रमाण, राजा डेविड की शाही धोशणा में मिलता है।
इस शहर को कभी कभी स्थानिय लोगों द्वारा ऑल्ड रीकी भी कहा जाता है, ओल्ड टाउन की खुली नालियों के कारण आने वाली बदबू की वजह से। और इस वजह से भी, पहले, ओल्ड टाउन के महलों, "हवेलियों", और आन्य भवनों को गर्म करने के लिये कोयला और लकड़ी को जलाया जाता था। 
साथ ही, स्काॅटिश प्रबुद्धता के आंदोलनों मे इसकी अतीमहत्वपूर्ण, बौद्धिक योगदान के चलते इसे "उत्तर का ऐक्रोपौलिस" एवं "ऑल्ड ग्रीकी" भी कहा जाता है। इसके स्थलाकृती को अक़सर एथेन्स के ऐक्रोपौलिस से जोड़ कर देखा जाता है, और शायद इसी लिये कैल्टन पहाड़ी पर स्थित स्काॅटलैंड के राष्ट्रीय स्मारक को पार्थेनॅन की आकृती का बनाने की योजना थी।
एडिनबर्ग को "डुनेडिन" भी कहा जाता है, यह नाम इसके पुराने स्काॅटिश नाम डुन एडिन से आता है। न्यू ज़ीलैंड के डनेडिन शहर को पहले "न्यू एडिनबर्ग" कहा जाता था, और आज भी इसे "दक्षिण का एडिनबर्ग" कहा जाता है। साथ ही कई साहित्यों में "ब्रिटेन की दूसरी आँख" और "उत्तर की मलिक़ा" भी कहा गया है।
स्कॉटलैंड के अधिकांश भागों की तरह, एडिनबर्ग भी हल्के समशीतोष्ण जलवायु से संबंधित है। सर्दियों में औसत तापमान, अमूमन, शून्य से नीचे दिन है, लेकिन मास्को, न्यूफाउंडलैंड गर्म का एक ही अक्षांश से कम है। हल्के गर्मियों में जलवायु औसत तापमान शायद ही कभी 22 डिग्री सेल्सियस से अधिक होता है। जो सबसे अधिकतम दर्ज किया गया तापमान है, वह, टर्नहाउस हवाई अड्डे में, 4 अगस्त 1975 को, 31.4 डिग्री सेल्सियस था। एवं 14.6 डिग्री सेल्सियस दिसंबर 2010 को, गोगारबैंक मोसम स्टेशन में, अबतक दर्ज, यहां का सबसे कम तापमान है।तटियता के कारण हल्के जलवायु और अपतटीय के कारण है, लेकिन हमारी निकटता की वजह से पहाड़ी क्षेत्रों के लिए और अक्सर तूफानी, "हवा सिटी" प्रतिष्ठा यद्यपि। उत्तर अटलांटिक वर्तमान बारिश और कोहरे में लाया गया है, लेकिन इस तरह के ग्लासगो वर्षा और जैसे जैसे पश्चिम के अन्य शहरों, के रूप में के रूप में ज्यादा नहीं है। औसत वार्षिक वर्षा स्थिर है। प्रति वर्ष अक्टूबर के बीच मई को यूरोपीय तूफान से अगले वर्ष।इस शहर की अपतटियता, मौसम व तपमान में किसी भी प्रकार के बड़े बदलाव होने की संभावना को काफी कम कर देती है। समुद्र और पहाड़ियों से धिरा होने के कारण, एडिनबर्ग को हवादार शहर होने की ख्यती प्राप्त है। प्रचलित हवा दक्षिण पश्चिम की ओर से आती है, जोकी उत्तरी अटलान्टिक धारा की गर्म अस्थार हवाओं से संबंधित है, जो वर्षा उत्पन्न कर्ती है, हालांकी यह ग्लासगो जैसी पश्चिम स्थित शहरों से काफ़ी कम रहता है। औसत वार्षिक वर्षा स्थिर है। प्रति वर्ष अक्टूबर और मई के बीच यूरोपीय तूफानों का असर एडिनबर्ग पर पड़ सकता है।
1996 में स्थानीय प्रशासनिक पुनर्संगठन के पश्चात, एडिनबर्ग, स्काॅटलैंड के 32 प्रशासनिक, पराषद क्षेत्रों में से एक को गठित करता है। स्काॅटलैंड के किसी भी अन्य प्रशासनिक इकाईओं की तरह ही, एडिनबर्ग में भी नगर के परिषद के पास ही सर्वाधिक शक्ती व प्रभार है, जिनमें: आवास, योजना, स्थानीय परिवाहन, उद्यान, अर्थिक विकास व नवनिर्माण शामिल हैं। एडिनबर्ग के पराषद में 58 निर्वाचित पार्षद हैं, जोकी शहर के 17 बहू-सदस्यीय वार्डों से चुन कर आते हैं। हर वार्ड से 3 या 4 पार्षदों को चार वर्षों की अवधी के लिये चुना जाता है। प्रशासनिक तंत्र के अनुसार, जिस राजनैतिक दल के सबसे अधिक पार्षद होते हैं, परिषद की कार्यपालिका पर उसी का नियंत्रण होता है। इस परिषद की अध्यक्षता, एडिनबर्ग के लाॅर्ड प्रोवोस्ट के हाथ में होती है, जिन्हें परिषद में से ही चुना जाता है। वर्ष 2010 की स्थितीनुसार, एडिनबर्ग की परिषद की क्र्यपालिका में तकरीबन 16,341 कर्मचारी काम करते थे।शहर का कुल चिन्ह सन 1732 में लाॅर्ड ल्याॅन किंग ऑफ़ आर्मस द्वारा दर्ज की गई थी।
हालांकी एडिनबर्ग का शहरी क्षेत्र अब काफ़ी बड़े विस्तार में फ़ैल चुका है, परंतू ऐतिहासिक रूप से, असल पारंपरिक एडिनबर्ग शहर, मौजूदा एडिनबर्ग का केन्द्रीय इलाका है, जोकी एडिनबर्ग का सबसे पुराना एवं ऐतिहासिक क्षेत्र है। यह मुख्यतः दो हिस्सो में प्रिन्सेस् स्ट्रीट गार्डेनस् द्वारा विभाजित है, जिसके दक्षिणी छोर पर ओल्ड टाउन है, जिसपर एडिनबर्ग कासल प्रत्याभूत है, एवं उत्तर के तरफ़ न्यू टाउन स्थित है। इन दोनों के बीच स्थित हरित क्षेत्र को 1816 में नाॅर लाॅच नामक झील के सूखने से बने दलदली भूमी को भरने से बनाया गया था। कासल से पश्चिमी की ओर बिलकुल बगल में ही है एडिनबर्ग का मुख्य वित्तीय क्षेत्र एवं बैंकिंग और बीमा संबंधित भवनें। इस क्षेत्र के सबसे प्रमुख इमारतों में एडिनबर्ग इंटर्नैशनल काॅन्फ़रेंस सेंटर भी है।
एडिनबर्ग का ओल्ड टिउन प्रचलित तौर पर एडिनबर्ग के सबसे पुरातन क्षेत्र को कहा जाता है। इस मध्यकालीन शहर ने आज भी अपनी प्राथमिक मध्यकालीन आभा व नक़शे को बर्करार रखा है। यहां कई मध्यकालीन एवं रीफ़ाॅरमेशन-कालीन इमारतों को बेहद अच्छी हालत में संरक्षि देखा जा सकता है। इसका एक सिरा ऊंचाई पर स्थित, मध्यकालीन एडिनबर्ग कासल पर बंद होता है, जहां से शहर की मुख्य धमनी, राॅयल माइल नीचे उतरती है। इस मुख्य सड़क से कई छोटी सड़कें, जिन्हें व़िंड या क्लोज़ेज़् कहा जाता है, सड़क के दोनो पक्षों से चट्टानी दीवारों के बराबर निकलती हैं। इसमें कई बड़े चौराहें स्थित हैं जो बज़ारों के स्थानों को चिह्नित करते हैं, या महत्वपूर्ण भवन इन चौराहों के सामने स्थित देखे जा सकते हैं जैसे की: सेऽन्ट ग्लीऽस् कैथेड्रल और विधी न्यायालयें। यहां स्थित महत्वपूर्ण भवनों में स्काॅटलैंड का शाही संग्रहालय, सर्जन्स्एज़ हाॅल और मैकईवन हाॅल भी शामिल हैं। रास्तों का अभिन्यास किसी ठेठ मध्यकालीन उत्तरी युरोपीय शहर का है, जहाँ शहर का मुख्य दुर्ग किसी पहाड़ी या चट्टान के ऊपर हुआ करता था और उसपर से मुख्य सड़क नीचे आती थी, जिसके किनारे पूरा शहर बसा होता था।
पहाड़ी पर बसे इस शहर में उपलब्ध सीमित जगह के बावजूद इसकी बड़ी आबादी कुछ सबसे पुरानी, ऊंची महुमंजिला रिहाइशी इमारतों में रहती थी। ऐसी आवासीय भवनें, जिन्हें काउंट्री कहा जाता था, 16वीं सदी से यहां काफी आम हो गई थीं। ऐसी एनेकों इमारतें अभी भी यहाँ संरक्षित, देखी जा सकती हैं। यह आम तौर पर दस या ग्यारह मंजिला हुआ करती थीं, परंतू एक ऐसी भी है जोकी चौदह मंजिला है। इनके अलावा, ओल्ड टाउन की एक विशेश वस्तु हैं, गलियों और सड़कों के ऊपर बने अनेक मेहराब, जिनमें कभी लोग रहा करते थें। औद्योगिक क्रांति के दौरान यहां मुख्यरूप से आइरिश अप्रवासी बसा करते थे। यहां कई तहख़ाने भी अभी तक संरक्षित हें, जिन्हें आज भी एडिनबर्ग का भूमिगत शहर बुलाया जा सकता है। न्यू टाउन के साथ एडिनबर्ग का यह क्षेत्र युनेस्को के विष्व धरोहर स्थलों की सूची में शामिल है।
एडिनबर्ग के न्यू टाउन को 18 वीं सदी में ओल्ड टाउन में बढ़ती जनसंख्या के समाधान के तौर पर बनाया गया था। बढ़ती जनसंख्या के कारण शहर में आवास की असुविधाएं बढ़ गई थीं। इस नए शहर के नक़्शे को तईयार करने के लिए सन 1766 में, एक वास्तुप्रतियोगिता का आयोजन किया गया, जिसे जेम्स क्रैग नामक एक 22 साल के वास्तुकार ने जीता था। इसे पूरे शहर को 1767 से 1850 के बीच के चरणों में बनाया गया था। हालांकी प्राथमिक चरण को जेम्स क्रैग नहीं बनवाया था परंतु इस शहर के, बाद के चरणों को बनाने में अन्य कई प्रमुख स्कॉट वास्तुकारों ने अपना योगदान दिया है। इस शहर के नक्शे एवं इमारतों को नव-शास्त्रीय व ज्याॅर्जियन वास्तुशैली में बनाया गया था जिन्हें आज भी अच्छी तरह संरक्षित देखा जा सकता हैं। इसे अक्सर विश्व में ज्याॅर्जियन शैली में नगर निर्माण के सबसे बढिया नमूने के रूप में देखा जाता है।योजना अनुसार इस शहर मैं सड़कों का अभिन्यास, ग्रेड के आकार का था, जिनहे सड़को और गलियों के योग से, इस तरह तैयार किया गया था कि वे शहर के रिहाइशी इलाके को कई वर्गाकार टुकड़ों में बाटेंगे। इस परियोजना के अनुसार शहर की मुख्य सड़क जॉर्ज स्ट्रीट थी जोकि ढलान के बराबर, पूर्व ओर से पश्चिम की ओर जाती थी इस के समानांतर प्रिंसेस स्ट्रीट और क्वीन स्ट्रीट को निर्मित किया गया था इन मुख्य लंबी सड़कों को कई छोटी समकोणीया सड़कों से जोड़ा गया था। जो मिल कर एक ग्रेड रूपीस समझना निर्मित करते हैं। इस के बनने के बाद से ही प्रिंसेस स्ट्रीट एडिनबर्ग का मुख्य बाजार व खरीदारी साड़क बन गया, जो वह आज भी है। पूर्वी और पश्चिमी छोर पर सेंट ऐन्ड्र्यूज़ स्क्वैर और शार्लाॅट स्क्वैर स्थित है। शार्लाॅट स्क्वैर को रॉबर्ट ऐडम ने बनाया था और इसे अक्सर ज्याॅर्जियन शैली मैं चौक निर्माण के सबसे बेहतरीन नमूने के रूप में देखा जाता है। ब्यूट हाउस स्कॉटलैंड के प्रथम मंत्री का आधिकारिक निवास इसी के उत्तर में स्थित है।
ओल्ड टाउन और न्यू टाउन के बीच, किसी सेमय, नाॅर लाॅच नामक एक झील हुआ करती थी, जिसे मूल रूप से शहर की सुरक्षा के लिए निर्मित किया गया था परंतु बाद में उसे नागरिकों द्वारा अपशिष्ट विक्रय के लिए भी उपयोग किया जाने लगा। 1820 के समय, यह झील सूख गई। कुछ परियोजनाओं एवं दस्तावेजों के अनुसार यहां पर, उसके स्थान सौनदर्य-निखार के लिये, एक नहर बनाने की योजना भी प्रस्तावित की गई थी। परंतु किसी वजह से ऐसा नहीं किया गया, और इसके बजाए प्रिंसेस स्ट्रीट गार्डन को बनाया गया। न्यू टाउन के निर्माण के लिए खनन से प्राप्त की गई अतिरिक्त मिट्टी को झील के गड्ढे में ही डाल दिया गया, जो की सूख कर दल-दल बन चुकी थी, इस अतिरिक्त मिट्टी से बने टीले को आजकल द माउंड के नाम से जाना जाता है| मध्य 19वीं सदी में स्कॉटलैंड की राष्ट्रीय प्रदर्शनी और राॅयल स्कॉटिश अकैडमी बिल्डिंग को द माउंड पर निर्मित किया गया और वेवर्ली स्टेशन को भी बनाया गया।न्यू टाउन की परियोजना इतनी सफल रही थी की इसका कई बार विस्तार भी किया गया। हालांकि, आगे के निर्माण कार्यों में प्राथमिक दृढ़ ग्रेड रचना को थोड़ा ढीला छोड़ दिया गया और पूरी तरह अनुरक्षित नहीं रखा गया था। आज इस शहरी निर्माण को जॉर्जियन शैली में नगर निर्माण का सबसे बेहतरीन नमूना माना जाता है।

वेस्ट एंड यानी पश्चिमी छोर, एडिनबर्ग के न्यू टाउन के पश्चिमी छोड़ के हिस्से को कहा जाता है। यहां की विशिष्टता यहां स्थित अनेक ज्याॅर्जियन शैली की इमारतें हैं। इसकी शहरी बनावट का अभिन्न अंग, यहां की चौड़ी सड़कें, बड़े चौक और ज्याॅर्जियन शैली में बनी इमारतें हैं। यह क्षेत्र एडिनबर्ग के नगरकेंद्र से लीथ नदी के बीच फैला हुआ है। यहां स्थित प्रसिद्ध स्थानों मैं स्कॉटलैंड की आधुनिक कला की राष्ट्रीय प्रदर्शनी, डीन गैलरी, ज्याॅर्जियन हाउस, चर्च ऑफ सेंट जॉन, सेऽन्ट मेरीज कैथेड्रल और वेस्ट रजिस्टर हाउस शामिल हैं।
एडिनबर्ग का ईस्ट एंड, प्रिंसेस स्ट्रीट के पूर्वी छोर पर स्थित उस क्षेत्र को कहा जाता है जो कैल्टन पहाड़ी और हॉलीरूड पार्क के बीच स्थित है। इस क्षेत्र में कैल्टन पहाड़ी और पोर्टोबेलो क्षेत्र आते हैं, जो की आर्थर्स् सीट के दक्षिणी ढलानों पर स्थित है। पोर्टोबेलो और कैल्टन गांव किसी समय एक छोटा सा गांव हुआ करता था इसका ज्ञात इतिहास वर्ष 1750 तक जाना जाता है। वर्ष 1896 में यह क्षेत्र एडिनबर्ग से जुड़ गया और देखते ही देखते एक प्रचलित पर्यटन स्थल में परिवर्तित भी हो गया। इसी क्षेत्र के पास में स्कॉटलैंड का शाही महल हॉलीरूड पैलेस और स्कॉटिश संसद भवन भी स्थित हैं। इसके अलावा, कैल्टन पहाड़ी पर स्थित अनेक स्मारकों में स्कॉटलैंड का राष्ट्रीय स्मारक, नेल्सन स्मारक, डुगल स्टीवर्ट स्मारक एवं अन्य स्मारक यहां के प्रसिद्ध दर्शनीय स्थलों में शामिल हैं। सिटी ऑब्ज़र्वेटरी भी यहीं स्थित है।
लीऽथ उपनगर एडिनबर्ग के शहरी क्षेत्र के छोर किनारे पर स्थित है। यह ऐतिहासिक तौर पर एडिनबर्ग का मुख्य बंदरगाह रहा है। एडिनबर्ग के शहरी क्षेत्र के अंतर्गत होने के बावजूद इस उपनगर ने अपनी स्वयं की भिन्न पहचान बनाई रखी है, जो नौपरिवहन पर आधारित है। पारंपरिक रूप से यहां की स्थानीय अर्थव्यवस्था नौपरिवहन, आयात-निर्यात, पोत निर्माण जैसे अन्य बंदरगाह संबंधित व्यवसायों पर आधारित थी। 1920 तक यह क्षेत्र एडिनबर्ग से स्वतंत्र एक भिन्न नगर हुआ करता था। एडिनबर्ग के विस्तार के साथ ही लीथ का शहरी इलाक़ा एडिनबर्ग के शहरी विस्तार से मिल गया। आज भी एडिनबर्ग की उत्तरी संसदीय सीट को "एडिनबर्ग ऐंड लीथ" के नाम से जाना जाता है। लीथ से सम्मीलन के बाद एडिनबर्ग के राजस्व में काफी बढ़ोतरी आई थी परंतु पारंपरिक बंदरगाह संबंधित व्यापार के खत्म होने से यहां की अर्थव्यवस्था एवं वित्तीय स्थिति पर बुरा असर पड़ा था एडिनबर्ग वाॅटरफ़्रंट डेवलपमेंट परियोजना ने लीथ के बंदरगाह से सटे इलाकों को आवासीय क्षेत्रों में परिवर्तित कर दिया, सरकार द्वारा किए गए कई नवविकास परियोजनाओं के बाद बंदरगाह की स्थिति में सुधार आया और अब यहां से क्रुज़ लाइनर कंपनियों का व्यापार बढ़ गया है सहाँ से क्रूज़ जहाजें स्वीडन, नॉर्वे, डेनमार्क, जर्मनी, एवं नीदरलैंड तक जाती हैं। लीऽश उपनगर "रॉयल याच ब्रिटेनिया" का स्थानीय निकाय भी है। साथ ही यह हाईबर्नियन एफ़सी फुटबॉल क्लब का गृह मैदान भी है।
एडिनबर्ग का साउथ साइड शहर का एक जाना माना रिहाईशी इलाका है इसमें: सेंट लियोनार्डस्, मार्चमाॅन्ट, नीविंगटन, स्कीन्नस्, ग्रेंज और ब्लैकफ़ोर्ड इलाके आते हैं। मूल रूप से, ओल्ड टाउन से दक्षिण की ओर स्थित इलाकों को साउथ साइड के नाम से जाना जाता है। यहां पर आवास का प्रचलन 1780 के दशक में साउथ ब्रिज के खुलने के बाद हुआ था। इस क्षेत्र में सरकारी एवं निजी स्कूलों की व्यापक संख्या देखी जा सकती है। साथ ही साथ ही यहां एडिनबर्ग और नेपियर विश्वविद्यालयों के भी परिसर स्थित हैं, इसीलिए यह क्षेत्र नौकरी पेशा लोगों के लिए एवं परिवारों व छात्रों के बीच भी प्रचलित है। इस क्षेत्र में होटलों की व्यापक संख्या एवं अस्थाई आवास की सुविधाएं उपलब्ध है एडिनबर्ग पर आधारित कई साहित्यिक रचनाओं में भी हमें इस क्षेत्र का ज़िक्र मिलता है।
आंकड़े बताते हैं कि 2007 में एडिनबर्ग के निवासियों की जनसंख्या 468 070 थी। 2001 में यह आंकड़ा 448 624 हो गया, जिसमें से 354 053 लोग स्कॉट्स चमड़ी के थे और 51 407 लोगों अन्य श्वेत ब्रिटिश जातीयता के थे। इस के अलावा, शहर में, छोटी संख्या में आयरिश, पाकिस्तानियों, चीनी, भारतीयों और अन्य सफेद और गैर-श्वेत जातीय समूह के लोग निवास करते हैं।
निम्न तालिका सन 1755 से जनसंख्या के आकार में परिवर्तन को दर्शाती है :
एडिनबर्ग की जन्म के समय जीवन प्रत्याशा, 78.7 वर्ष है, जिसमें से महिलाओं के लिये 81 और पुरुषों के लिए 76.2 है, जो स्कॉटलैंड, जन्म के समय औसत जीवन प्रत्याशा में रहने वाले लोगों को रोकने के लिए है।
2001 की जनगणना के अनुसार, स्कॉटलैंड के नागरिकों में 67% लोगों नें किसी-न-किसी चर्च के सदस्यों के रूप में खुद की पहचान की। जनसंख्या में 65% है ईसाई, ज्यादातर प्रेस्बीस्टेरियन, स्कॉटिश चर्च के सदस्यों और आबादी में केवल 16% रोमन कैथोलिक होने का दावा करते हैं। गैर ईसाई लोगों की कुल जनसंख्या 2% है, जिनमें: मुसलमानों, के बाद बौद्ध, सिख, यहूदियों, हिंदुओं और अन्य धर्मों शामिल हैं। एडिनबर्ग विभिन्न चर्चों और धार्मिक समुदायों की आध्यात्मिक भागिदारी के लिये एडिनबर्ग इंटर फेथ एसोसिएशन समूहों को एक साथ ईसाई, यहूदी, मुस्लिम, हिंदू, सिख, बौद्ध, और अन्य छोटे समुदायों के संघ की सदस्यता भी शामिल किए गए हैं।
यूके में, लंडन के बाद, सबसे मज़बूत अर्थव्यवस्था एडिनबर्ग की ही है। साथ ही पेशेवरों की संख्या के मामले में भी एडिनबर्ग सबसे आगे है, यहाँ की 45% आबादी के पास डिग्री-स्तर या पेशेवर-स्तर की योग्यता है। सेंटर फ़ाॅर इंटरनेशनल काॅम्पेटिटिवनेस के आँकड़ों के अनुसार यह आर्थिक तोमर पर सबसे प्रतिस्पर्धी शहर भी है। यहाँ, प्रति कर्मचारी, सकल मूल्य वर्धित का आँकड़ा भी, युनाइटेड किंग्डम में, लंडन के बीद सबसे ज़यादा है। जोकी वर्ष 2010 की स्थतीनुसार, £57,594 के बराबर है। 2012-13 के फ़ाइनैन्शियल टाइम्स एफ़डीआई मैगज़ीन पुरस्कारों में इसे यूरोप का भविष्य में प्रत्यक्ष विदेशी निवेश हेतु सर्वोत्तम बड़ा शहर एवं सर्वोत्तम बड़ा शहर, प्रत्यक्ष विदेशी निवेश की रणनीति हेतु के नामों से नवाज़ा गया था। 19वीं शताब्दी में आर्थिक तौर पर एडिनबर्ग को बैंकिंग, प्रकाशन और मदिरा उत्पादन के लिया जाना जाता था, परंतु आजकल इसकी अर्थव्यवस्था वित्तीय सेवाएँ, वैज्ञानिक शोध, उच्चशिक्षा और पर्यटन पर आधारित है। मार्च 2010 में यहाँ बेरोजगारी दरें, औसतन स्काॅटिश दर, 4.5% से काफी कम, 3, 6% पर था, और आभा भी है। लंडन के बाद यह यूनाइटेड किंगडम का दूसरा सबसे ज़यादा यात्रा किया गया शहर है। बैंकिंग, पिछले करीब 300 वर्षों से ही, एडिनबर्ग का मुख्याधार रहा है, जब से 1695 में बैंक ऑफ़ स्काॅटलैंड की स्थापना, स्काॅटिश संसद के अधिनियम द्वारा। आज, यहाँ का मजबूत वित्तीय क्षेत्र, इसकी विशेष रूप से मजबूत बीमा सेवाओं और निवेश के क्षेत्र के साथ, स्काॅटिश विडोऽ और स्टैंडर्ड लिईफ़ जैसी एडिनबर्ग-आधारित कंपनियों पर टिकी है। यही कारण है कि एडिनबर्ग लंदन के बाद ब्रिटेन का दूसरा सबसे बड़ा वित्तीय केंद्र है, एवं इक्विटी संपत्ति के मामले में, यूरोप का चौथा सबसे बड़ा वत्तीय केंद्र है। राॅयल बैंक ऑफ़ स्काॅटलैंड ने शहर के पश्चिम में गाॅगरबऱ्न में आपना नया वैश्विक मुख्यालय खोला है, तथा, बैंक ऑफ़ स्काॅटलैंड, सेन्स्बरीज़ बैंक, टेस्को बैंक, टीएसबी बैंक और वर्जिन मनी जैसी वैश्विक वित्तीय कंपनियों के मुख्यालय भी यहीं स्थतीनुसार हैं।
ऐतिहासिक शहर होने के कारण, पर्यटन यहाँ की अर्थव्यवस्था का एक महत्वपूर्ण तत्व है। विश्व धरोहर स्थल होने के कारण, यहाँ अनेक पर्यटक सालभर आते रहते हैं। प्रमुख पर्यटन स्थलों में एडिनबर्ग कासल, हाॅलीरूड पैलस, एवं ओल्ड टाउन और न्यू टाउन के विश्व धरोहर स्थल शामिल हैं। यह, यहाँ की स्थानीय अर्थव्यवस्था के लिए अतिरिक्त £100 मिलियन से अधिक अर्थ उत्पन्न करता है। स्कॉटलैंड की सरकार और कानूनी प्रणाली का केंद्र होने के कारण, सार्वजनिक क्षेत्र, एडिनबर्ग की अर्थव्यवस्था में एक केंद्रीय भूमिका निभाता है। स्कॉटिश सरकार के कई विभागों के कार्यालय शहर में हीं स्थित हैं। अन्य प्रमुख नियोक्ताओं में, एनएचएस स्कॉटलैंड और स्थानीय सरकारी प्रशासन शामिल हैं।
एडिनबर्ग हवाई आड्डा, स्काटलैंड का सबसे बड़ा और व्यस्त हवाई आड्डा एवं स्काॅटलैंड की राजधानी का प्रमुख प्रवेशद्वार है। यह प्रतिवर्ष करीब 1 करोड़ यात्रियों की आवाजाही संभालती है। 2015 में यह आँकड़ा 11 मिलियन हो गया था। इस बढ़ते हुए यात्रियों की संख्या के मद्देनज़र हवाई आड्डा चालक कंपनी ने हवाई आड्डे के विस्तार की योजना बनाई है।
एडिनबर्ग में यातायात प्रमुखतः बसों द्वारा की जाता है। लोथियन बस सेवाएँ, एडिनबर्ग की सर्वाधिक बस सेवाएँ, शहर के केंद्र से बाहरी इलाक़ों तक, संचालित करते हैं, जिनमें ज़यादा तर रूट प्रिंसेस स्ट्रीट से हो कर गुज़रती हैं। इसकी आलावा अन्य बस सेवाएँ, जैसे: स्टेजकोच, स्काॅटिश सिटीवाॅक, नैशनल एक्सप्रेस कोचेज़ और फ़र्स्ट स्काॅटलैंड ईस्ट, सेन्ट ऐन्ड्र्यूज़ स्क्वायर के आगे स्थिति एडिनबर्ग बस स्टेशन से हवाई आड्डे तक अपनी सेवाएँ संचालित करती हैं। एडिनबर्ग नगर निगम परिवहन विभाग के उत्तराधिकारी होने के नाते लोथियन बस, शहर की सारी टूरिस्ट बस सेवाएँ और निईट बस सेवाएँ भी संचालित करती है। वर्ष 2010 में लोथियन बस सेवाओं ने 10.9 करोड़ यात्री दर्ज किया।
एडिनबर्ग वेवर्ली रेलवे स्टेशन, स्काॅटलैंड का दूसरा सबसे बड़ा रेलवे स्टेशन है। अप्रैल 2010 और मार्च 2011 के बीच यात्रियों के प्रवेश और निष्कासन के आँकड़ओं के आधारपर यह लंदन के बाहर पाँचवाँ सबसे व्यस्त स्टेशन है, एवं प्लेटफार्मों की संख्या के आधारपर यह यूके का दूसरा सबसे बड़ा स्टेशन है। यहाँ से लंडन जानेवाली कई ट्रेनें रवना होती हैं, जो ऐबेलियो स्काॅटरेल द्वारा संचालित की जाती हैं। इसके अलावा एडिनबर्ग पार्क रेलवे स्टेशन और हेऽमार्क रेलवे स्टेशन भी शहर में स्थित हैं। एडिनबर्ग क्राॅसरेल इन दोनो स्टेशनों को जोडती है। इसके अलावा यह ब्रन्स्टेन रेलवे स्टेशन और न्यक्रेग्हाॅल जैसे उपनगरीय स्टेशनों को भी जोड़ती है। इनके अलावा भी शहर के अन्य उपनगरों को जोड़नेवाली अन्य और यात्री लाइनें हैं।
31 मई 2014 से एडिनबर्ग ट्राम चालनयोग्य हो गईं। जिसके कारण 16 नवंबर 1956 में बंद होने के पश्चात ट्राम सेवाएँ पुनःआरंभ हुईं। इस योजना को 2007 में सांसदीय स्वीकृति प्राप्त होगई थी, और प्रथम चरण पर निर्माण 2008 में शुरू किया गया था। योजनानुसार जुलाई 2011 तक इसकी समाप्ति की योजना थी, परंतु लम्बे चले ठेकेदारी पर मुठभेड़ के कारण कार्य देर से खतम हुआ। जिस बीच इसकी कुल लागत £545 मिलियन से बढ़कर, 2011 में £750 मिलियन हो गई, और कुछ अनुमानों के मुताबिक यह £100 करोड़ भी हो सकता है। इसके पूरे ट्रैक की लम्बाई 8.7 मील है।
एडिनबर्ग हमेशा से ही कई विख्यात राजनीतिज्ञ, साहित्यकार, गीतकार, संगीतकार, आविष्कारक, वैज्ञानिक, मनोरंजक समेत अन्य मैदानों में ख्याति प्राप्त कर चुके, कई विख्यात लोगों का घर रह चुका है एवं अन्य कई विश्व प्रसिद्ध लोगों का गहरा संबंध भी इस शहर से है। साहित्य के क्षेत्र में शेरलाॅक होम्स के रचयिता सर आर्थर कोनन डाॅयल, इंस्पेक्टर रीबस के निर्माता ईयन रैंकिन एवं हैरी पॉटर की लेखक जे॰ के॰ रोलिंग, जिन्होंने अपनी पहली किताब एडिनबर्ग की ही एक कॉफी शॉप में लिखी थी, जैसे लोग शामिल हैं। इसके अलावा अर्थशास्त्री एडम स्मिथ जोकी वेल्थ ऑफ नेशन्स के लेखक हैं, का जन्म भी एडिनबर्ग के पास ही हुआ था।
एडिनबर्ग, सर शाॅन कॉनरी, जोकि जेम्स बांड का किरदार अदा करने वाले पहले व्यक्ति थे, राॅन्नी कॉर्बेट एक हास्य कलाकार एवम् अभिनेता, आयरिश कॉमेडियन डायलन मोरन, विख्यात कलाकार एवं चित्रकार सर हेनरी रैबर्न, सर डेविड विल्की और ऐलन रैम्सेऽ जैसे लोगों का घर रह चुका है। इसके अलावा, इतिहासकार डगलस जॉनसन और आर्थर मार्विक के भी जड़ इस शहर में हैं।
हाल में ही अत्यंत सफलता पा चुके संगीतकारों का भी यह शहर घर रहा है इनमें ईयन एंडरसन, जेथ्रो टल्ल बैंड के फ्रेंटमैन; वाॅटी बचन, द एक्स्प्लाॅइटेड नमक बैंड के गायक; शर्ली मैन्सन, गारबेज बैंड की लीड सिंगर एवं अन्य विख्यात बैंड भी एडिनबर्ग से ही निकले हैं।
राजनीतिज्ञों में, युनाइटेड किंगडम के पूर्व प्रधानमंत्री, टोनी ब्लेयर भी यहीं के थे। वे फ़ेट्टेस कॉलेज के छात्र भी थे। रॉबिन हार्पर जो स्कॉटिश ग्रीन पार्टी के सदस्य हैं और जॉन विदरस्पून, जो यूनाइटेड स्टेट्स डिक्लेरेशन ऑफ इंडिपेंडेंस पर हस्ताक्षर करने वाले इकलौते पादरी थे, एडिनबर्ग के ही रहने वाले थे। 
शोध और विज्ञान में स्काॅटलैंड का एक बहुत सराहनीय इतिहास रहा है इस संदर्भ में एडिनबर्ग कभी अति महत्वपूर्ण योगदान रहा है। जानेमाने विज्ञानिकों कौर आविष्कारों में जेम्स क्लर्क मैक्सवेल, आधुनिक विद्युतचुंबकीय के सिद्धांतों के जनक का जन्म भी यहीं हुआ था, एवं वे एडिनबर्ग अकैडमी के छात्र रह चुके हैं। इसके अलावा टेलीफ़ोन के आविष्कारक ऐलेक्ज़ैंडर ग्राहम बेल भी यहीं के थे। जैविकशास्त्री चार्ल्स डार्विन जिन्होंने प्राकृतिक चयन और क्रम विकास के सिद्धांतों की खोज की थी; एवं तर्कशास्त्री इतिहासकार और अर्थशास्त्री ने डेविड ह्यूम भी यहीं के थे। साथ ही, भूविज्ञान के पिता माने जाने वाले जीम्स हटन और लघुगणक के निर्माता जाॅन नेपियर भी यही के थे। इसके अलावा, कीथ कैम्पबेल और ईयन विल्मट द्वारा, डॉली भेंड़ की क्लोनिंग भी एडिनबर्ग में ही हुई थी।
एडिनबर्ग नगर 14 अंतरराष्ट्रीय जुड़वाकरण व्यवस्थाओं में 1954 संचालित संमग्न है। इनमें से ज़्यादातर व्यवस्थाओं का प्रमाचार 'जुड़ाव शहर' के रूप का है, परंतु क्राकोव के साथ का समझौता 'भागिदार शहर' का है और क्योटो प्रीफ़ेक्चर के साथ समझौते का प्रमाचार 'मैत्री कड़ी' के रूप में है।

एबरडीन • डंडी • एडिनबरा • ग्लासगो • इंवरनेस • स्टर्लिंग
