कल्लर भूमि तीन प्रकार की होती है-
ऐसी भूमि की विद्युत चालकता 4.0 डेसी सिमेन प्रति मीटर से अधिक होती है जबकि विनियमशील सोडियम 15 प्रतिशत से कम होता है। पीएच मान 8.5 से प्रायः कम होता हैं। इनमें सोडियम, कैल्शियम तथा मैग्नीशियम के क्लोराइड औरसल्फेट के नमक की अधिकता होती है। इसमें पानी आसानी से रिस कर नीचे जाता हैं। इन भूमियों पर नमक की परत जमा होने के कारण गद्दे के समान नरम हो जाती है। 
इनमें नमक की मात्रा कम होती है। व पी.एच. प्रायः 8.5 सेअधिक होता हैं, विनियमशील सोडियम 15 प्रतिशत से अधिक होता है। पानी के रिसने की क्षमता एक दम घट जाती है और भूमि सख्त हो जाती हैं। इनमें सोडियम कार्बोनेट और बाईकार्बोनेट की अधिकता हो जाती है। जैव पदार्थ घुलकर सतह पर आ जाते हैं अतः भूमि की सतह काली दिखाई देती है।
इनमें नमक की मात्रा तो लवणीय भूमि की तरह ही होती है साथ में विनियमशील सोडियम भी क्षारीय भूमि की तरह होता हैं। मृदा का पी.एच. भी 8.5 से अधिक होता हैं। भूमि सख्त होती हैं व इसमें पानी के रिसने की क्षमता घट जाती है।
सुधार की दृष्टि से भूमि को दो श्रेणियों में रखा जाता है। पहली लवणीय, दूसरी क्षारीय। जो तीसरी श्रेणी की भूमि है वह सुधार की दृष्टि से दूसरी श्रेणी में ही आती है।
एक एकड़ खेत को 8 बराबर-बराबर टुकडों में बांट लें। प्रत्येक टुकडे़ के चारों ओर 30 सैं.मी. ऊंची मजबूत मेंड़ बनाएं। भूमि के इन टुकडों को पूरी सावधानी से समतल करें। दो बार करके 30 सैं.मी. अच्छे किस्म का पानी भर दें। इससे भूमि की 30 सैं.मी. कीतह में पहले के मुकाबले 10 प्रतिशत से भी कम लवण रह जाएंगे। शुरु में चावल, गेहूँ, जौ जैसी सहनशील व अर्द्धसहनशील फसलें उगाएं। यदि पर्याप्त पानी न हो तो धान न लगाएं। लवण सहनशील व लवण संवेदनशील फसलों का वर्गीकरण नीचे दिखाया गया है।
ऐसी भूमि में सदैव फसलें उगाएं ताकि भूमि में जल-स्तर नीचा रहे और लवण ऊपर न आने पाएं। यदि भूमिगत जल अच्छी किस्म का है और जल-स्तर 2 मी. तक है तो ऐसे खेतों की सिंचाई नियमित रूप से करें।
सहनशील फसलें
संवेदनशील फसलें
अर्द्धसहनशील फसलें
असिंचित व बारानी क्षत्रों में कल्लर भूमि को सुधारना अत्यन्त कठिन कार्य है। इस प्रकार के क्षेत्रों में वर्षा शुरु होने के साथ ही कल्लर भूमि की प्रक्रिया शुरु हो जाती है। वर्षा आने से पहले खेतों को समतल करके एक एकड़ खेत को 8 बराबर टुकडों में बांट लें। प्रत्येक टुकडे़ के चारों ओर 30 सैं.मी. ऊंची मजबूत मेंड़ बनाएं। मिट्टी-परीक्षण-रिपोर्ट के अनुसार जिप्सम डालकर इसे ऊपर की 10 सै.मी. की मिट्टी की तह में अच्छी प्रकार मिला दें। यह कार्य पहली बरसात आने से पहले पूरा कर लेना चाहिए। बरसात का पानी खेत में रोकें। यदि इस मौसम में कुछ अतिरिक्त अच्छा पानी मिल जाए तो उसे भी खेत में डाल दें। एक डेढ़ महीने बाद बीज के लिए ढैंचा बो दें। फिर इसे काटने के बाद यदि समय हो और मिट्टी में नमी हो तो जौ लगायें। खाद तथा उर्वरकों का प्रयोग मिट्टी की जांच एवं फसलों की जरुरत के आधार पर करें।
