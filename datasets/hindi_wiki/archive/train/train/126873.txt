जियो  भारत में मोबाइल टेलीफोन, ब्रॉडबैण्ड सेवाएँ तथा डिजिटल सेवाएँ प्रदान करने वाली कम्पनी है।
जून 2010 में रिलायंस इंडस्ट्रीज ने 4,800 करोड़ रुपये में इन्फोटेल ब्रॉडबैंड सर्विसेज लिमिटेड में 96% हिस्सेदारी खरीदी। हालांकि गैर-सूचीबद्ध IBSL, 4जी नीलामी में एक वर्ष पहले भारत के सभी 22 जोनों में ब्रॉडबैंड स्पेक्ट्रम जीतने वाली केवल एकमात्र फर्म थी। बाद में इसने आरआईएल की दूरसंचार सहायक कंपनी के रूप में काम किया। जनवरी 2013 में इन्फोटेल ब्रॉडबैंड सर्विसेज लिमिटेड को रिलायंस जियो इन्फोकॉम लिमिटेड के रूप में नाम दिया गया। 
अपनी योजना के तहत् इसने 2016 में बड़े पैमाने पर सिम काडॆ का वितरण किया और लोगो तक 4जी सेवाऐ पहुचाँई।
पूरे भारत में कंपनी अपनी 4जी सेवा 2016-2017 वित्तीय वर्ष में शुरू करेगी। पहले यह दिसम्बर 2015 में शुरू होने वाली थी पर सरकार से परमिट लेने के लिए कंपनी को कुछ समय इंतज़ार करना पड़ा। मुकेश अंबानी जो रिलायंस इंडस्ट्रीज़ के मालिक हैं ने अपनी इस कंपनी की सहायक कंपनी रिलायंस जियो की 4जी सेवा के बारे में, 12 जून 2015 को RIL की 41वीं वार्षिक सामान्य मीटिंग में बताया। ये डेटा और वॉइस सेवा के साथ अतिरिक्त सेवाएं जैसे इंस्टेंट मैसेजिंग, लाइव टीवी, मूवीज़ ऑन डिमांड, समाचार, म्यूज़िक स्ट्रीमिंग, और डिजिटल पेमेंट प्लेटफार्म भी उपलब्ध कराएगी।
कंपनी के पास 250,000 किमी से ज़्यादा का फाइबर ऑप्टिक केबल नेटवर्क है, जिसमें यह लोकल केबल ऑपरेटर्स के साथ भी पार्टनरशिप करेगा ताकी अपने नेटवर्क के क्षेत्र को बढ़ा कर अपनी ब्रॉडबैंड सर्विस की कनेक्टिविटी को बढ़ाया जा सके। मल्टी-सर्विस ऑपरेटर के लाइसेंस के साथ, जियो टीवी चैनल प्रदाता के रूप में भी काम करेगी और अपने नेटवर्क पर टेलीविज़न ऑन डिमांड सेवा देगी।
जियो के पास भारत के 22 सर्कल्स में से 800 MHz और 1,800 MHz बैंड के 10 और 6 सर्कल्स में स्पेक्ट्रम स्वामित्व है, साथ ही इसके पास 2,300 MHz का पैन इंडिया लाइसेंस भी है। सन् 2035 तक स्पेक्ट्रम वैध है।
जियो सेवा के लॉन्च से पहले मुकेश अंबानी की रिलायंस जियो ने अपने छोटे भाई की रिलायंस कम्युनिकेशन्स के साथ स्पेक्ट्रम शेयरिंग का करार कर लिया। शेयरिंग समझौता 7 सर्कल्स में 800 MHz बैंड के लिए किया गया। इसके अलावा 10 सर्कल्स में जियो का स्वामित्व पहले से ही है।
जून 2015 में जियो ने घरेलू हैंडसेट निर्माता इंटेक्स के साथ 4जी हैंडसेट सप्लाई करने का सौदा किया ताकि वॉइस ओवर LTE सेवा प्रदान की जा सके। इसके द्वारा इसकी योजना फाइबर नेटवर्क हाई-स्पीड इन्टरनेट सर्विस तथा वायरलेस 4जी सर्विस के अलावा 4जी वॉइस कॉलिंग भी प्रदान करने की है। हालाँकि अक्टूबर 2015 में जियो ने घोषणा की कि ये एलवाईएफ़ ब्रांड नाम के साथ अपने मोबाइल हैंडसेट लॉन्च करेगी।
25 जनवरी 2016 को कंपनी ने अपने रिलायंस रिटेल से वॉटर 1 फ़ोन के साथ अपनीLYF स्मार्टफोन सीरीज़ लॉन्च की। तीन और हैंडसेट मॉडल्स भी लॉन्च हो चुके हैं, जिनके नाम हैं वॉटर 2, अर्थ 1, और फ्लेम 1।
सारे भारत में 4जी और टेलीफोन सेवा लॉन्च से पहले जियो ने अनेक शहरों में फ्री वाई फाई हॉटस्पॉट सेवा देना शुरू कर दिया जिसमें गुजरात के अहमदाबाद सूरत में, और आंध्र प्रदेश के विशाखापट्नम में इंदौर, जबलपुर, देवास और उज्जैन मध्य प्रदेश, महाराष्ट्र में मुम्बई की कुछ चुनी हुई लोकेशन्स पर, पश्चिम बंगाल में कोलकाता में, उत्तर प्रदेश में लखनऊ, ओडिशा में भुवनेश्वर में, उत्तरखंड में मसूरी में, मेरठ के कलेक्टोरेट ऑफिस में, विजयवाड़ा में एम जी रोड पर ये सेवा दी गयी।
मार्च 2016 में, जियो ने आईसीसी 2016 वर्ल्ड कप टी20 की मेजबानी करने वाले छह क्रिकेट स्टेडियमों में दर्शकों के लिए मुफ्त वाई-फाई इंटरनेट उपलब्ध कराया। जियोनेट को वानखेड़े स्टेडियम, एस बिंद्रा स्टेडियम, हिमाचल प्रदेश क्रिकेट संघ स्टेडियम, चिन्नास्वामी स्टेडियम, फिरोजशाह कोटला, और ईडन गार्डन्स में उपलब्ध कराया गया।jio fibre plans
मई 2016 में जियो ने गूगल प्ले पर अपनी आने वाली 4जी सर्विस के हिस्से के तौर पर अनेक मल्टीमीडिया ऐप्स लॉन्च की। वैसे ऐप्स सभी के लिये डाउनलोड करने को उपलब्ध है, पर उन्हें इस्तेमाल करने के लिए जियो सिम की जरुरत पड़ती है। साथ ही अधिकतर ऐप्स बीटा फेज़ में हैं। आगे ऐप्स की एक लिस्ट दी गयी है:
24 दिसंबर, 2015 को बॉलीवुड अभिनेता शाहरुख खान को जियो ब्रांड एंबेसडर के रूप में नियुक्त किया गया था।
जियो ने 21 फरवरी 2017 को 10 करोड़ यूज़र्स का आंकड़ा पार कर लिया।रिलायंस जियो इंफोकॉम ने लॉन्चिंग के बाद से हर मिनट औसतन 1000 ग्राहक अपने नेटवर्क से जोड़े। इस तरह हर दिन करीब छह लाख नए ग्राहक जुड़े।कंपनी ने अपनी 4जी सेवाओं की औपचारिक शुरुआत पांच सितंबर 2016 को की थी। इस तरह से 21 फरवरी तक इसने 160 दिन पूरे कर लिए।कंपनी ने अपने बिजनेस के पहले 83 दिन में ही पांच करोड़ ग्राहक का आंकड़ा पार कर रिकार्ड बनाया था।
ब्रॉडबैंड पैनीट्रेशन में भारत जियो से पहले पूरी दुनिया में 150वीं श्रेणी में आता था। जियो के लॉन्च के बाद भारत मोबाइल डाटा यूसेज के मामले में पूरे विश्व में नंबर 1 देश बन गया। जियो यूजर्स द्वारा प्रतिदिन 3.3 करोड़ गीगाबाइट से ज्यादा यूसेज किया गया तथा यूजर्स ने प्रतिदिन 5.5 करोड़ घंटे वीडियो देखते हुए बिताए।
