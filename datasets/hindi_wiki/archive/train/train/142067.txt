JSTOR, जिसे जेस्टोर उच्चारित किया जाता है, सन् 1995 में स्थापित एक डिजिटल दस्तावेज़ कोष है। शुरु में इसमें अध्ययन पत्रिकाओं के पुराने अंको का डिजिटलकरण करके रखा जाता था लेकिन अब इसमें पुस्तकों, नई कृतियों और पत्रिकाओं के नये अंको की प्रतियाँ भी मिलती हैं। इसमें लगभग 2,000 पत्रिकाओं की पूरी सामग्री खोजी और पढ़ी जा सकती है। लगभग 160 देशों की 8,000 से ज़्यादा संस्थाओं के सदस्य जेस्टोर पर सामग्री देखते-पढ़ते हैं। इसकी अधिकतर सामग्री प्राप्त करने के लिये नियमित शुल्क देना पड़ता है, हालाँकि 2012 के बाद से कुछ मुद्राधिकार-मुक्त सामग्री किसी भी पाठक को पंजिकरण करने के उपरान्त मुफ़्त उपलब्ध करी जाती है।
'JSTOR' का नाम 'Journal Storage' को सिकोड़कर गढ़ा गया था।
