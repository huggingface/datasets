अनुप्रिया गोयनका एक भारतीय बॉलीवुड तथा टेलीवुड अभिनेत्री है जिन्होंने 2018 में सलमान ख़ान और कैटरिना कैफ की मुख्य पात्र के साथ टाइगर जिंदा है तथा पद्मावत फ़िल्म में अभिनय किया है। ये हिन्दी के अलावा तेलुगु भाषी फिल्मों में भी कार्य करती है।
अनुप्रिया गोयनका का जन्म 29 मई 1987 को उत्तर प्रदेश के कानपुर में हुआ था। इनके पिता एक कपड़े के उद्योगपति है जबकि माँ गृहिणी है। गोयनका की दो बड़ी बहन है जबकि एक भाई है। इन्होंने अपनी विद्यालयी शिक्षा ज्ञान भारती विद्यालय, साकेत, नई दिल्ली से की थी और इसके बाद इन्होंने स्नातक की पढ़ाई कॉमर्स में शहीद भगत सिंह कॉलेज, दिल्ली विश्वविद्यालय से की थी।
