ताइचुंग, आधिकारिक तौर पर ताईचुंग शहर के नाम से जाना जाता है, यह मध्य-पश्चिमी ताइवान में स्थित एक विशेष नगरपालिका है। ताइचुंग की जनसंख्या लगभग 2.78 मिलियन है और यह आधिकारिक तौर पर जुलाई 2017 से ताइवान का दूसरा सबसे अधिक आबादी वाले शहर के रूप में सुचीबद्ध है। वर्तमान शहर का गठन तब हुआ जब ताईचुंग जिले को मूल प्रांतीय ताइचुंग शहर के साथ 25 दिसंबर 2010 को विलय कर विशेष नगर पालिका बनाया गया। मध्य ताइवान में ताइचुंग बेसिन में स्थित यह शहर, जापानी शासन के दौरान एक प्रमुख आर्थिक और सांस्कृतिक केंद्र बन गया था। यह शहर प्राकृतिक विज्ञान के राष्ट्रीय संग्रहालय और ललित कला के राष्ट्रीय ताइवान संग्रहालय का घर है, साथ ही यहाँ ऐतिहासिक ताइचुंग पार्क, लिन फ्राइडेली गार्डन और कई मंदिरों सहित कई सांस्कृतिक स्थलों मौजुद है।
ताईचुंग शहर, मुख्य पश्चिमी तटीय मैदान के साथ ताइचुंग बेसिन में स्थित है। जो पश्चिमी तट पर उत्तरी ताइवान से लगभग दक्षिणी सिरे तक फैला हुआ है। शहर की सीमाएं चांग्आ जिले, नंतौ जिले, हुअलिएन जिले, यिलान जिले, सिंचू जिले और मियाओली जिले से मिलती हैं। ताइचुंग की जलवायु एक उष्णकटिबंधीय मानसून जलवायु और एक गर्म नम उप-उष्णकटिबंधीय जलवायु के बीच की है, औसतन वार्षिक तापमान 23.3 डिग्री सेल्सियस के साथ जुलाई और अगस्त में वर्ष के उच्च तापमान रहते हैं, जबकि जनवरी और फरवरी में सबसे कम तापमान होता है। औसतन वार्षिक वर्षा केवल 1,700 मिलीमीटर से ऊपर है, और औसतन आर्द्रता 80% है। पूर्व में मध्य पर्वत श्रंखला और उत्तर में मिओली पर्वतमाला द्वारा प्रदत्त सुरक्षा के कारण, ताइचुंग समुद्री तुफान से कम प्रभावित है। हालांकि, दक्षिण चीन सागर से समय-समय पर उभरते समुद्री तुफान से शहर को खतरा बना रहता है, क्योंकि 1986 में आये एक तुफान, ताइवान के पश्चिमी तट पर ताइचुंग तक पहुच गया था।
