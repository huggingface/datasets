थॉमस स्टैनली हॉलैंड एक अंग्रेजी अभिनेता तथा नर्तक हैं, जिन्हें मार्वल सिनेमेटिक यूनिवर्स में, विशेषतः कैप्टन अमेरिका: सिविल वॉर और स्पाइडर-मैन: होमकमिंग में पीटर पार्कर की भूमिका निभाने के लिए जाना जाता है।
हॉलैंड इससे पहले स्टेज शो बिली इलियट द म्यूजिकल  में प्रमुख किरदार निभा चुके हैं। उनकी अन्य फिल्मों में द इम्पॉसिबल, इन द हार्ट ऑफ़ द सी और द लॉस्ट सिटी ऑफ़ ज़ी प्रमुख हैं। 2017 में उन्हें बीएएफटीए राइजिंग स्टार के पुरस्कार से सम्मानित किया गया।
