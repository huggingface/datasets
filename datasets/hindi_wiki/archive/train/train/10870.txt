दमन  भारतीय केन्द्रशासित प्रदेश दमन और दीव के दमन जिले का एक नगरपालिका क्षेत्र और नगर है।
दमन दमन गंगा नदी द्वारा दो भागों में विभाजित है – नानी-दमन और मोटी-दमन । विडम्बना यह है कि नानी-दमन बड़ा है। नगर में अस्पताल, बड़े बाजार और बड़े निवास स्थान स्थित हैं। मोटी-दमन मुख्यतः पुराना नगर है।
पूर्तगाली डियोगो डी मेलो संयोगवश सन् 1523 में इस स्थान पर पहुँचे जब वो ओर्मस जा रहे थे और एक तुफान में उनकी नाव दमन तट पर पहुँच गयी। इसके बाद यह पूर्तगाली उपनिवेश बना और 400 वर्षों तक रहा। 16वीं सदी में मुगलों से बचने के लिए मोटीदमन में एक बड़ा दुर्ग बनाया गया क्योंकि इससे पूर्व यहाँ मुगलों का शासन था। यह दुर्ग आज्तक इसके मूल रूप में उपस्थित है। वर्तमान में अधिकतर सरकारी नगरीय कार्यालय दुर्ग के अन्दर स्थित हैं।
दमन को पुर्तगालियों और भारतीयों के मध्य युद्ध के पश्चात् दिसम्बर 1961 में भारत में शामिल किया गया। इस युद्ध में चार भारतीयों की मौत हो गयी और 14 घायल हुये।; पुर्तगालियों में 10 की मौत हो गयी और दो घायल हुये।
नानी दमन दुर्ग का प्रवेशद्वार
जैन मंदिर, दमन
मोटी दमन दुर्ग का बन्दरगाह
दमन में जमपोरे समुद्र तट
देवका समुद्र तट, दमन का सूर्यास्त
नानी दमन दुर्ग में चर्च
बोम जीजस, दमन का चर्च
दमन फ्रीडम मेमोरियल
 विकियात्रा पर दमन के लिए यात्रा गाइड
