सेंगे खबब या सेंगे त्संगपो तिब्बत के न्गारी विभाग में स्थित एक नदी है जो महान सिन्धु नदी का स्रोत भी मानी जाती है। यह नदी कैलाश पर्वत की उत्तरी तरफ़ से उत्पन्न होती है। 1950 के दशक में जनवादी गणतंत्र चीन ने तिब्बत पर नियंत्रण कर लिया और तब से चीनी सरकार इस नदी को सेंगे ज़ंगबो और शीचुआन नदी के नामों से भी बुलाती है।
तिब्बती भाषा में 'सेंगे ख बब' का मतलब 'सिंह मुख नदी' है, यानि सिंह के मुख से निकलने वाली नदी। ध्यान दें कि तिब्बत व भारत की बहुत-सी महत्वपूर्ण नदियों की स्रोत-धाराओं के नाम हिन्दू व बौद्ध आस्थाओं में धार्मिक महत्व रखने वाले जानवरों पर पड़े हैं:
