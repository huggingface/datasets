शारलेमेन फ़्रैंकों के राजा और रोमन सम्राट थे। उन्होंने पश्चिमी और मध्य यूरोप को जीत कर फ़्रैंक राज्य को एक साम्राज्य में तब्दील किया।
शारलेमेन के शासन के दौरान कैथोलिक चर्च के माध्यम से कला, धर्म और संस्कृति का पुनरुद्धार हुआ। अपने विदेशी विजय अभियान और आंतरिक सुधारों के माध्यम से उन्होंने पश्चिमी यूरोप और मध्य युग को परिभाषित किया। 
होली रोमन साम्राज्य, जर्मनी और फ़्रान्स की राजसी सूचियों में वे चार्ल्स I के नाम से जाने जाते हैं।
रोमन साम्राज्य के बाद से पहली बार शारलेमेन ने ज़्यादातर पश्चिमी यूरोप को एकजुट किया। इस कारण उन्हें यूरोप का पिता भी कहा जाता है।
