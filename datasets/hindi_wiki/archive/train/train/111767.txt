आउटलुक एक निःशुल्क मेल सेवा उपलब्ध कराने वाला जालस्थल है। इसे हॉटमेल के नाम से पहले जाना जाता था। यह विश्व का पहला जालस्थल द्वारा ईमेल सेवा देने वाला एक जालस्थल भी है। जिसे 1996 में एक भारतीय युवक सबीर भाटिया ने बनाया था। इसे 1997 में माइक्रोसॉफ़्ट ने $40 करोड़ में खरीद लिया।
सबीर भाटिया ने 4 जुलाई 1996 में हॉटमेल नामक एक जालस्थल का निर्माण किया। इसके ग्राहकों की वृद्धि देखकर माइक्रोसॉफ़्ट ने इसे खरीद लिया। जिसके लिए माइक्रोसॉफ़्ट ने सबीर को $40 करोड़ डॉलर दिये।
यह बिना माऊस के उपयोग के सरलता से उपयोग करने की आजादी देता है। इसमें संदेशों को आसानी से खोजा जा सकता है। इसके अलावा यह लगभग सभी ब्राउज़र में अच्छे से कार्य करता है। इसके अलावा यह अन्य कुछ मेल सेवा देने वाले की तरह आपको उन्नत पाठ्य में लिखने की सुविधा भी देता है।
यह उपयोगकर्ता की गोपनीयता का सम्मान करता है। यह गूगल के जीमेल की तरह किसी उपयोगकर्ता की जानकारी कभी किसी विज्ञापनदाता को नहीं देता है। क्योंकि गूगल हमेशा उपयोगकर्ता के निजी जानकारी और उसके कार्यों की जानकारी अपने विज्ञापन और सेवा देने के लिए चुराता रहता है। इस कारण माइक्रोसॉफ़्ट ने इसमें गोपनीयता को अति महत्व दिया है। जिससे वह उपयोगकर्ता जो अपनी निजी जानकारी गूगल या विज्ञापनदाता को नहीं देना चाहते, वे आउटलुक का उपयोग कर सकें। यह किसी भी प्रकार के विज्ञापन भी नहीं दिखाता है।
यदि आप कोई छवि किसी को भेजते हैं या कोई आपको कोई छवि या वीडियो भेजता है, तो आप उसे बिना किसी अन्य जगह जाये ही उसी पन्ने में देख सकते हैं।
