शर्लिन चोपड़ा एक भारतीय अभिनेत्री और मॉडल हैं।
चोपड़ा का जन्म हैदराबाद, भारत में हुआ। उनकी माता सुसान चोपड़ा और पिता अमिताभ जॉर्ज चोपड़ा हैं। उन्होंने स्टैनले गर्ल्स हाई स्कूल और सेंट एन्न कॉलेज फ़ॉर वूमेन, सिकन्दराबाद से शिक्षा प्राप्त की।
चोपड़ा ने बॉलीवुड में कुछ छोटे अभिनयों के साथ अभिनय की शुरूआत की। वो टाईम पास, रेड स्वस्तिक और गेम जैसी फ़िल्मों में नजर आयीं। उनका तेलुगू फ़िल्मों में पदार्पण ए फ़िल्म बाय अरविन्द से हुआ। चोपड़ा ने बिग बॉस में भी भाग लिया है। वो प्रथम भारतीय महिला हैं जिन्होने प्लेबॉय पत्रिका के लिए नग्न मुद्रा दी, साथ ही शर्लिन ने प्लेब्वॉय फोटोशूट के संबंध में एक प्रेस कॉन्फ्रेंस भी किया, शर्लिन चोपड़ा रुपेश पॉल की एक विवादित फिल्म कामसूत्र में काम कर रही है। यह एक 3 डी फिल्म होगी। जिसके कारण विवाद भी हुए। उन्हें एमटीवी स्प्लिटविल्ला के छटे संस्करण की मेजबान के रूप में भी चुना गया।
