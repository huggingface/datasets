विगान दक्षिणपूर्वी एशिया के फ़िलिपीन्ज़ देश के इलोकोस क्षेत्र के इलोकोस सूर प्रान्त में स्थित एक शहर है। यह उस प्रान्त की राजधानी भी है और लूज़ोन द्वीप के पश्चिमी तट पर दक्षिण चीन सागर के किनारे स्थित है। फ़िलिपीन्ज़ में 19वीं शताब्दी में स्पेन का उपनिवेशी राज था जो बाद में संयुक्त राज्य अमेरिका द्वारा खदेड़ दिया गया। विगान फ़िलिपीन्ज़ के उन बहुत कम शहरों में से एक है जहाँ अब भी स्पेनी वास्तुकला मिलती है।
