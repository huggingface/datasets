द फास्ट एंड द फ्यूरियस: टोक्यो ड्रिफ्ट  के रूप में भी जाना जाता है) 2006 में जस्टिन लिन द्वारा निर्देशित द फास्ट एंड द फ्यूरियस कड़ी की तीसरी फिल्म है। इस फिल्म में पिछली दो फिल्मों की तुलना में बिलकुल नया अभिनेता वर्ग तथा पृष्ठभूमि दिखाए गए हैं। इस फिल्म की शूटिंग टोक्यो में हुई तथा इसके कुछ भाग लॉस एंजेल्स में शूट किये गए जिनको बाद में अवलंब एवं प्रकाश तकनीकों से टोक्यो जैसा दिखाया गया। इस फिल्म में पॉल वाकर नहीं हैं, उनके स्थान पर विन डीज़ल ने डोमिनिक टोरेटो की भूमिका निभाई है।
शीन बोसवेल एक 17 वर्षीय किशोर है, जिसकी विशेष प्रतिभा वाहन यांत्रिकी में है, जो मुसीबतों से भरा जीवन जीता है। उसकी मां को उसकी स्कूली अथवा स्थानीय अधिकारियों से बढ़ चुकी समस्याओं के कारण विभिन्न शहरों में पुनर्स्थापित होना पड़ता है। एक दिन एरिजोना में वह हाईस्कूल क्वार्टरबैक के साथ रेस लगाता है। रेस के दौरान कारों की टक्कर हो जाती है तथा दोनों को पुलिस स्टेशन ले जाया जाता है। इस घटना के कारण शीन लगभग जेल पहुंच जाता है और उसकी मां निर्णय लेती हैं कि वे दोबारा स्थान परिवर्तन नहीं करेंगी अतः वे शीन को अपने पिता के पास टोक्यो, जापान भेज देती हैं जो वहां तैनात संयुक्त राज्य नौसेना अधिकारी हैं। टोक्यो में अपने पिता के घर पहुंचने पर उसके पिता चेतावनी देते हैं कि वह किसी समस्या में न पड़े अन्यथा उसको वापस संयुक्त राज्य जाकर जेल में समय व्यतीत करना पड़ेगा.
अपने निजी स्कूल में शीन की मुलाकात ट्विंकी से होती है जो कि स्वयं एक अमेरिकन है, वह अपने जापानी सहपाठियों को इस्तेमाल की हुई आयातित वस्तुएं बेचता है। उस रात ट्विंकी और उसके साथी शीन को एक कार पार्किंग में लाते हैं और उसका परिचय गैर-क़ानूनी ड्रिफ्ट कार रेस से होता है। शीघ्र ही शीन का परिचय ताकाशी, जिसे डी के के नाम से भी जाना जाता है तथा उसके मित्र हान ल्यू से होता है जो स्वयं अमरीका में पले-बढ़े हैं। ताकाशी शीन को अपनी ऑस्ट्रेलियन महिला मित्र नीला से बात करते देख लेता है और जब वह उसे नीला से दूर रहने को आगाह करता है तो शीन उसको रेस के लिए ललकारता है। शीन के कम ड्रिफ्टिंग कौशल के कारण ताकाशी अपनी भूरी और काली निसान 350Z से उसको आसानी से मात दे देता है और शीन के हाथों हान की निसान S15 नष्ट हो जाती है। अगले दिन, हान शीन से स्कूल के बाद मिलता है और उससे कहता है कि उसकी कार को हुए नुकसान को चुकाने के लिए शीन को उसके लिए काम करना चाहिए. शीन को जल्दी ही मालूम हो जाता है कि हान ताकाशी के साथ एक व्यापारिक साझेदारी में शामिल है।
हान शीन का दोस्त बन जाता है और जब शीन अपने पिता का घर छोड़ देता है तो वो उसे अपने संरक्षण में लेकर ड्रिफ्ट करना सिखाता है और साथ ही उसको रेस के लिए एक लाल मित्सुबिशी लांसर एवोल्यूशन IX तथा कुछ वित्तीय सहायता भी देता है। हान ऐसा इसलिए करता है क्योंकि सिर्फ शीन ही है जो कि ताकाशी से डरता नहीं है . शीन धीरे-धीरे ड्रिफ्ट में अपनी प्रतिष्ठा स्थापित करता है और नीला उसकी मित्र बन जाती है, जो शीन की सहपाठी भी है। नीला बताती है कि पहले शीन की तरह उसको भी गैजिन समझा जाता था, जो कि मूल रूप से जापानी नहीं होते हैं। वह बताती है कि उसकी मां कि मृत्यु के पश्चात् वह और ताकाशी एक साथ ही बड़े हुए हैं। हालांकि जब ताकाशी शीन को नीला के साथ देखता है और उसे मालूम चलता है कि वे काफी समय साथ बिताते हैं, ताकाशी शीन को पीटता है और उसको नीला से दूर रहने की चेतावनी भी देता है। शीन की चोट के निशानों को देखने के बाद नीला ताकाशी को छोड़ देती है और शीन के साथ रहने लगती है।
ताकाशी का चाचा कमाटा, एक नामी याकुजा उसे बताता है कि खातों में कुछ विसंगति है और हान अवश्य उनके साथ पैसों का धोखा कर रहा है। इस विसंगति को लेकर ताकाशी हान और उसके दल से भिड़ जाता है और ताकाशी के अवैध धन के मामले को समझने से पहले ही हान, शीन और नीला वहां से भाग जाते हैं। ताकाशी और उसका विश्वस्त साथी मोरिमोटो टोक्यो के बीच कार से हान, शीन एवं नीला का पीछा करते हैं। पीछा करने के दौरान, हान की कार एक चौराहे पर दूसरी कार से टकराकर पलट जाती है। जब तक शीन और नीला हान की माजदा RX-7 के पास पहुंचते हैं, टपकते हुए गैसोलीन में आग लग जाती है जिससे कार में विस्फोट हो जाता है जिसमें हान की मृत्यु हो जाती है। ताकाशी का साथी मोरीमीटो भी एक अन्य कार से टकराने के बाद मर जाता है।
शीन और नीला अपने पिता के घर में लौट आते हैं जहां ताकाशी नीला को लेने और शीन को मारने आ जाता है। इससे पहले कि वह ऐसा कर पाता, शीन के पिता हस्तक्षेप करते हैं। नीला स्वेच्छा से ताकाशी के साथ चली जाती है। चूंकि शीन ने टोक्यो में परेशानियां पैदा कर दीं थी, उसके पिता उसे अपना सामान लेकर देश छोड़ने को कहते हैं, लेकिन शीन उनसे गिड़गिड़ाता है कि उसे इन समस्याओं को सुलझाने दिया जाये.
शीन ट्विंकी से मिलता है जो उसको पैसों से भरा बैग देता है जो हान ने कमाटा से हथियाए थे। शीन परिस्थिति को संभालने का प्रयास करता है, वह कमाटा से आग्रह करता है, उसके पैसे वापस कर देता है और ताकाशी को एक "ऑनर रेस " की चुनौती देता है, इस द्वन्द में जो भी हारेगा, वह शहर छोड़ कर चला जायेगा. यह रेस एक टोगे पर है जिसमे ताकाशी को बढ़त हासिल है क्योंकि वही एक व्यक्ति है जो इसमें नीचे तक सुरक्षित आ चुका है। चूंकि सभी कारें पुलिस द्वारा जब्त की जा चुकी हैं, इसलिए शीन और उसकी मंडली सिल्विया S15 के RB26DETT इंजन का प्रयोग करते हैं जो शीन ने अपनी पहली रेस में नष्ट की थी। शीन, ट्विंकी और हान का दल, अपने पिता की कार, एक काली 1967 फोर्ड मस्टांग फास्टबैक, लेकर उसपर काम करते हैं। निसान इंजन लगाने और कुछ सुधारों को करने के साथ ही साथ पहाड़ों पर परीक्षण रेस करने के पश्चात्, पुरानी मस्टांग रेस के लिए पूरी तरह से तैयार हो जाती है।
पहाड़ों में एक लम्बे रेस -युद्ध के बाद, शीन जीत जाता है, जबकि ताकाशी अंतिम क्षणों में एक दुर्घटना से बच जाता है। ताकाशी की हार उसके महान अपमान का कारण बनती है क्योंकि शीन को वह अब भी "बाहरी व्यक्ति" ही समझता है। कमाटा शीन को कहता है कि वह स्वतंत्र है और ताकाशी संभवतः टोक्यो छोड़ देता है। नीला शीन के साथ वापस आ जाती है।
इस रेस के पश्चात् कुछ दिनों के भीतर ही शीन नया ड्रिफ्ट किंग बन जाता है और एक बार वह कार पार्क में अपने दल और नीला के साथ घूम रहा होता है। तभी ट्विंकी शीन के पास आता है और कहता है कि एक व्यक्ति जो एशिया के सभी रेस में हिस्सा लेने वालों को हरा चुका है, उसको ललकार रहा है, यह मालूम करने के बाद कि वह व्यक्ति हान को जनता था, शीन यह चुनौती स्वीकार कर लेता है। शीन अपनी निसान S15 को एक रुपहली प्लाईमाउथ रोड रनर के बगल में ले आता है और तब वह देखता है कि वह रहस्यमय चालाक कोई और नहीं बल्कि डोमिनिक टोरेटो है। टोरेटो शीन को बताता है कि हान अमेरिका में उसका करीबी दोस्त था और उसने उसके लिए रोडरनर जीता था। नीला उलटी गिनती गिनती है और कारें दौड़ पड़ती हैं।

मिश्रित समीक्षाओं के बावजूद, टोक्यो ड्रिफ्ट ने पहले सप्ताहांत पर $240 लाख से अधिक कमाए. जापान में फिल्म का सीमित प्रदर्शन ही किया गया था . जनवरी 28, 2007 को घरेलू प्रदर्शन से $62,514,415 की, विदेशी प्रदर्शन से $95,886,987 की, फलस्वरूप कुल कमाई $95,886,987 की हो चुकी थी। टोक्यो ड्रिफ्ट ने अपनी पूर्ववर्ती फिल्मों से कम कमाई की थी।
फिल्म को आलोचकों से बड़े पैमाने पर मिश्रित समीक्षाएं प्राप्त हुईं. फिल्म का मूल्यांकन रौटेन टोमैटोज के अनुसार 34% एवं मेटाक्रिटिक अंक के अनुसार 100 में से 46 हुआ।शिकागो सन-टाइम्स के रोजर एबर्ट ने फिल्म की प्रशंसा करते हुए इसे चार में से तीन स्टार दिये और कहा कि निर्देशक जस्टिन लिन "एक चुनी हुई और स्थापित वस्तु लेकर उसे आश्चर्यजनक रूप से ताज़ा और पहेलीनुमा बना देते हैं" साथ ही उन्होंने टोक्यो ड्रिफ्ट के बारे में जोड़ा कि "यह उम्मीद से अधिक यथार्थपरक" तथा यह कि "यह कहानी सिर्फ तेज गति की कारों से कहीं आगे है".बाल्टीमोर सन के माइकल स्रागो ने महसूस किया कि "शुरुआत के आधे घंटे फिल्म निर्माण की और अधिक विस्तार ना की जा सकने वाली कहानी का अशोभनीय उदाहरण है".द हौलीवुड रिपोर्टर के किर्क हनीकट ने कहा "यह एक फिल्म से ज्यादा व्यर्थ की सैर है".
माइकल मेडवेड ने टोक्यो ड्रिफ्ट को चार में से डेढ़ स्टार देते हुए कहा कि "न तो कहानी में कोई समझा जा सकने वाला आधार है, न कोई भावना और न ही कोई हास्य".रील व्यूज़ के जेम्स बेरारडिनेली ने भी इसको चार में से डेढ़ स्टार दिये और कहा "मैं एक रेस आधारित फिल्म के मौलिक होने कि उम्मीद नहीं करता. वह उस क्षेत्र के साथ ही रहती है। कोई भी द फास्ट एंड द फ्यूरियस फिल्म को इसके कथानक के लिए नहीं देखता. जहां तक नेत्र सुख की बात है, यह फिल्म देखने योग्य है - इसमें देखने योग्य सुन्दर लड़कियां तथा कारें हैं . हालांकि, यह अस्वीकार्य है कि फिल्म के एक्शन दृश्य उबाऊ और असंगत हैं। अगर फिल्म के सबसे महत्वपूर्ण गुण ही उचित ढंग से न दिखाए जायें, तो क्या लाभ?"
रिचर्ड रोपर दृढ़ता से फिल्म की आलोचना करते हैं और कहते हैं "यह पूरी बात निरर्थक है। अभिनय बहुत ख़राब है, काफी लम्बे समय के पश्चात् मैंने इतना ख़राब प्रदर्शन देखा है।"इसी तरह, रोलिंग स्टोन के पीटर ट्रावेर्स ने कहा कि टोक्यो ड्रिफ्ट "धुंधले दृष्टिकोण, मोटर ड्रैग और एक कथानक जो धुंए पर चल रहा है, से पीड़ित है। एक स्टार की मेहमान भूमिका का इंतज़ार कीजिये - सिर्फ यही एक विस्मय है जो इस ढेर में मिलेगा".सैन फ्रांसिस्को क्रोनिकल के मिक लासैल का कहना है "मुख्य चरित्र की कोई योजना या कोई दिशा नहीं है, वह सिर्फ गाड़ियों को तोड़ने की अंधी लालसा रखता है तथा एक गुंडे की महिला मित्र को चुराना चाहता है। जहां तक रेस के दृश्यों का प्रश्न है, कौन ड्रिफ्टिंग के कौशल को तेज़ चलाने की तुलना में पसंद करता है? और कौन से लोग पार्किंग में रेस देखना चाहते हैं? उसी बात में, बहुत से मोड़ों के साथ पहाड़ से नीचे आते हुए लोगों की रेस को कौन से लोग देखना चाहते हैं?
विन डीज़ल ने अपनी डोमिनिक टोरेटो की भूमिका दोहराई है, जो की हान का मित्र होने का दावा करता है। 2009 की फास्ट एंड फ्यूरियस के शुरूआती दृश्य में टोरेटो और हान को साथ में डोमेनीकन गणराज्य में ईंधन टैंकरों को अगवा करते दिखाया गया है। विन फिल्म में मुख्य भूमिका नहीं निभा पाए पर उन्होंने एक लघु भूमिका निभाई.
वास्तविक जीवन के "ड्रिफ्ट किंग" और ड्रिफ्ट अग्रणी कीची सूचिया भी ड्रिफ्ट के दौरान अपनी उपस्थिति दर्शाते हैं जब लुकास ब्लैक ड्रिफ्ट करना सीख रहे होते हैं। वे एक बूढ़े मछुआरे की भूमिका में हैं जो शीन में ड्रिफ्ट तकनीकी की कमी पर एक टिपण्णी करते हैं जो निश्चित ही एक सूक्ष्म हास्य है। ड्रिफ्ट ड्राइवर रहीस मिलेन को एक जापानी जोड़े से अमरीका से जापान स्थानांतरण के दौरान बात करते देखा जा सकता है।
पॉल वाकर को भी प्रमुख भूमिका करने का प्रस्ताव दिया गया था लेकिन उन्होंने अन्य परियोजनाओं के लिए इसे ठुकरा दिया जिसके कारण युनिवर्सल ने एक नई कास्ट और एक नई स्क्रिप्ट का फैसला किया।
निसान स्काईलाइन GTR में लगने वाली RB26DETT मोटर, जिसने फिल्म में मस्टंग तथा निसान सिल्विया S15 को शक्ति दी है, की ऑटोमोटिव प्रेमियों द्वारा काफी आलोचना की गयी। यह स्पष्ट है कि फिल्म में यह बहुत आसान होता कि S15 का सतही नुकसान ठीक कर दिया जाता बजाय RB26 को मस्टंग में लगाने के, विशेष रूप से तब जबकि अधूरी मस्टंग की तुलना उच्च क्षमता वाली S15 से की जा रही हो. आलोचना तब बढ़ गयी जब यह पता चला कि स्क्रीन पर कार बमुश्किल ही दिखती है और ड्रिफ्टिंग दृश्यों के लिए इस्तेमाल हुई मस्टंग को 351cid विंडसर V8 इंजनों से शक्ति मिलती है। हॉट रॉड पत्रिका ने खेदजनक संभावना व्यक्त की कि शायद ट्यूनर अमरीकन कारों में जापानी मोटर लगा देते हों. एससीसी के अनुसार, एक मस्टंग में ड्रिफ्टिंग के लिए RB26 प्रत्यारोपण सफलतापूर्वक किया गया जबकि पांच मस्टंग इसके लिए उपलब्ध कराये गए थे जिनमें से दो अन्य इस प्रक्रिया में नष्ट हो गए। इसके अलावा RB26 मस्टंग इस फिल्म में अन्य दिखाए गए मस्टंग, जिनमे V8 हैं, से तीव्र दिखाई गयीं हैं, इनको 0-60 पहुंचने में 5.38 सेकंड्स ही लगे, एक चौथाई मील तय करने में 109.83 मील प्रति घंटे की रफ़्तार से 13.36 सेकंड्स लगे.
हालांकि सभी लांसर एवोल्यूशंज़ ए डब्ल्यू डी थीं, निर्माताओं ने विशेष रूप से कुछ आर डब्ल्यू डी एवो बनवायीं जिन्हें सिर्फ ड्रिफ्ट दृश्यों के लिए ही प्रयोग में लाया गया। उस दृश्य में जहां शीन और हान डी के से बचने की कोशिश करते हैं, ड्रिफ्ट दृश्य को छोड़ कर, इस स्टंट में ए डब्ल्यू डी एवो का ही प्रयोग किया गया है।
काले रंग की सिल्विया S15 जो जापान में हुई पहली रेस में नष्ट हो जाती है, में ही एक बदला हुआ इंजन RB26DETT दर्शाया गया है जो बाद में मस्टंग में लगाया जाता है। हालांकि, कार में S15 का वास्तविक इंजन SR20DE ही लगा था। सुंग कांग द्वारा चलायी गयी फॉर्च्यून किट वाली RX-7 वेलसाइड वास्तव में वेलसाइड द्वारा 2005 के टोक्यो ऑटो सलोन के लिए बनाई गयी थी पर युनिवर्सल द्वारा खरीदी गयी और दोबारा पेंट की गयी .
एस सी सी द्वारा फिल्म की कारों का परीक्षण किया गया और यह मालूम पड़ा कि टोक्यो ड्रिफ्ट में इस्तेमाल की गयी कारें गति बढ़ाने में 2 फास्ट 2 फ्यूरियस की कारों से कुछ आगे थीं।
विशिष्ट ड्रिफ्टिंग व्यक्तित्व कीची सूचिया, रहीस मिलेन, तथा समुएल हुबिनेट से सलाह ली गयी तथा उन्हें नियोजित किया गया जिससे वे ड्रिफ्टिंग तथा ड्राइविंग के स्टंट दे पायें.जब यह ज्ञात हुआ कि युनिवर्सल के स्टंट करने वाले ड्रिफ्ट नहीं कर पाएंगे, तब टेनर फौस्ट, रिच रदरफोर्ड, केल्विन वान, तथा अलेक्स फाईफर को भी फिल्म में लाया गया। कुछ रेसिंग दृश्यों को लॉस एंजिल्स के हॉथोर्न मॉल की पार्किंग में फिल्माया गया।
तोशी हयामा को भी फिल्म में लाया गया जिससे फिल्म के अंशों को सही ढंग से दिखाया जा सके, उन्हें रोजर फैन द्वारा अनुबंधित किया गया था जो जस्टिन लिन के हाई स्कूल सहपाठी, उनकी फिल्म बेटर लक टुमोरो के अभिनेता, जापानी श्रृंखला के नियोजक तथा ए'पेक्सी में उनके भूत-पूर्व बॉस थे। उनमें से कुछ सन्दर्भों को नियंत्रित भी करना था . हयामा का यह भी कहना है कि एक प्रयोग की गयी कार को एक्शन सितारों द्वारा "चुरा" लिया गया और वे उससे आकस्मिक "ड्रिफ्ट सत्र" करने लगे, वह कार उनके द्वारा कभी लौटाई नहीं गयी।
साँचा:Justin Lin
