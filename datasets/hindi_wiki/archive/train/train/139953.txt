चम्फाई ज़िला भारतीय राज्य मिज़ोरम के आठ ज़िलों में से एक है। यह ज़िला उत्तर में मणिपुर राज्य के चुराचांदपुर ज़िला, पश्चिम में अइज़ोल तथा सेरछिप ज़िला पूर्व तथा दक्षिण में म्यांमार देश से घिरा है। ज़िले का क्षेत्रफल 3185.83 किमी² है। इस ज़िले का मुख्यालय चम्फाई है।
इस ज़िले में चार तहसीलें पूर्वी लुंगदार, खवज़ोल, खवबुंग तथा नागोपा हैं। यहाँ चार ग्राम विकास खण्ड चम्फाई, खवबुंग, खवज़ोल तथा नगोपा हैं। ज़िले में पाँच विधानसभा क्षेत्र चम्फाई, खवबुंग, खवाई, खवज़ोल तथा नगोपा हैं। ज़िले में 88 मानव जनसंख्या वाले गाँव हैं, जिनमे से 76 से राजस्व प्राप्त होता है। 
भारत की जनगणना 2011 के अनुसार चम्फाई ज़िले की जनसंख्या 125,745 है, जो कि ग्रेनेडा राष्ट्र के लगभग बराबर है। जनसंख्या की दृष्टि से इस ज़िले का भारत के 640 ज़िलों में 610वाँ स्थान है। ज़िले का जनसंख्या घनत्व 39 प्रत्येक वर्ग किलोमीटर में निवासी है। ज़िले की वर्ष 2001-11 के मध्य जनसंख्या वृद्धि दर 16.01% रही। ज़िले की लिंगानुपात दर 984 महिलाएँ प्रति 1000 पुरुष तथा साक्षरता दर 95.91% है। 
यहाँ का प्रमुख बहुसंख्यक धर्म ईसाई है, जो कि कुल जनसंख्या का 98.17% है। अन्य अल्पसंख्यक धर्म हिन्दू 0.85%, मुस्लिम 0.56%, अन्य 0.15%, बौद्ध 0.12%, जैन 0.04% तथा सिक्ख 0.01% हैं। 0.10% लोगों ने अपने धर्म का उल्लेख नहीं किया है।
ज़िले में पर 200 कि॰मी2 क्षेत्रफल का मुर्लेन राष्ट्रीय उद्यान स्थित है। इसके अतिरिक्त यहाँ पर 1999 में स्थापित लेंगतेंग वन्यजीव अभ्यारण्य भी स्थित है, जिसका क्षेत्रफल 120 कि॰मी2 है। 
