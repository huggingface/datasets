मोहित चौहान एक भारतीय पार्श्व गायक हैं जिन्हें मुख्यतः उनके रोमांटिक गानों के लिए जाना जाता है। वो दो बार फ़िल्मफ़ेयर सर्वश्रेष्ठ पार्श्व गायक पुरस्कार प्राप्त कर चुके हैं।
मोहित चौहान का जन्म हिमाचल प्रदेश के सिरमौर जिले में हुआ। उनकी शुरुआती पढ़ाई संत जेवियर्स स्कूल, दिल्ली में हुई और आगे कि पढ़ाई हिमाचल प्रदेश से की जहाँ पर धर्मशाला कॉलेज से मास्टर ऑफ़ साइंस इन जियोलॉजी की डिग्री प्राप्त की। दिल्ली आ कर वहाँ सिल्क रूट नाम का बैंड बनाया, 1996 में इस बैंड का पहला एलबम बूंद रीलिज हुआ। इस एलबम का एक गीत डूबा़..डूबा बहुत हिट हुआ।
मोहित चौहान ने रामगोपाल की फिल्म रोड में पहली बार प्लेबैक गाया। 
