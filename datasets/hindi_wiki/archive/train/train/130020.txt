होप पिम या होप वैन डायन मार्वल कॉमिक्स द्वारा प्रकाशित अमेरिकी कॉमिक पुस्तकों में दिखाई देने वाली एक काल्पनिक चरित्र है। टॉम डी'फाल्को और रॉन फ्रेंज़ द्वारा निर्मित यह चरित्र सर्वप्रथम ए-नेक्स्ट #7 में दिखाई दी। हैंक पिम और जेनेट वैन डायन की बेटी होप को खलनायिका रेड क्वीन के रूप में चित्रित किया गया है। इसके अतिरिक्त, कुछ फिल्मों तथा टीवी श्रंखलाओं में उसे जेनेट की उत्तराधिकारी के तौर पर वास्प के रूप में भी दर्शाया गया है।
अभिनेत्री इवांगेलिन लिली मार्वल सिनेमेटिक यूनिवर्स में होप वैन डायन की भूमिका निभा रही हैं। होप के रूप में वह सर्वप्रथम 2015 की फिल्म एंट-मैन में दिखी थी। इसके बाद 2018 में आयी ऐंट-मैन एंड द वास्प में उन्होंने जेनेट के वास्प सूट को प्राप्त किया, तथा वास्प की भूमिका निभाई। अवेंजर्स 4 में भी वह अपनी इस भूमिका को दोहराएंगी।
