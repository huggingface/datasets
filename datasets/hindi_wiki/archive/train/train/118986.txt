फ़र्थ ऑफ फ़ोर्थ यानी फ़ोर्थ का नदमुख, स्कॉटलैंड के फ़ोर्थ नदी का समुद्री मुख है। यहां से फोर्थ नदी उत्तरी सागर से मिलती है। इसके दोनों तटों पर: उत्तर की ओर फ़ाइफ़ और दक्षिण की ओर लोदियन क्षेत्र स्थित हैं। रोमन काल के समय इसे बोडोट्रिया के नाम से जाना जाता था। इसकी दक्षिणी तट पर ही एडिनबर्ग नगर भीस्थित है।
भूगर्भ विज्ञान के अनुसार, यह भूरचना, एक जाॅर्ड है। इसकी रचना आखरी हिमनदीय काल में फ़ोर्थ ग्लेशियर द्वारा हुआ था।इसके किनारों पर कई छोटे बड़े नगर, उपनगर व शहर बसते हैं। इनके अलावा, ग्रेंजमाउथ में, पेट्रोकेमिकल उद्योग के कॉन्प्लेक्स, लीथ में एक व्यापारिक बंदरगाह, मीथिल पर में ऑयलरिग निर्माण यार्ड एवं अन्य कुछ जहाज निर्माण जैसे समुद्र-संबंधित उद्योग स्थित हैं।इस भूरचना की का अंदरुनी हिस्सा जोकि किनकार्डिन और फोर्थ ब्रिजों के बीच में है, ने अपनी काफी जलक्षेत्र को, कृषि, उद्योग और रिहाइश के लिए जमीन भरे जाने कारण, खो दिया है। इसके किनारों पर कई ऐतिहासिक गांव भी स्थित हैं: उदाहरणस्वरुप- छठी शताब्दी का कलराॅस गांव, जहां संत कैंटिजर्न का जन्म हुआ था।
परिवहन के लिए, इस जलरचना पर मुख्य रूप से चार फुल हैं। इनमें किनकार्डिन ब्रिज, फोर्थ रोड ब्रिज और फोर्थ ब्रिज शामिल हैं, इनके अलावा, 2008 से एक नई पुल, क्लैकमैनेनशायर ब्रिज को भी परिवहन के लिए खोला गया है। साथ ही, क्वींसफ़ेरी क्रासिंग नमक एक नई पुल फोर्थ रोड ब्रिज के किनारे अभी निर्माणाधीन है। योजना अनुसार वर्ष 2016 तक इसके भी खुल जाने की संभावना है।जुलाई 2007 मैं एक नई होवरक्राफ़ट यात्री सेवा ने पोर्टोबेलो, एडिनबर्ग से कर्कैल्डी, फ़ाइफ़ के बीच अपनी दो-हफ़तों की परीक्षण अवधि को पूरा किया। इस सेवा को मूल रूप से, फोर्थ रोड बृज पर से यात्रियों की के बोझ को हल्का करने के लिए योजित करने की बात थी। योजनानुसार, इसके सफल होने से, प्रतिवर्ष करीब 877000 यात्रियों के बोझ को फूलों पर से कम होने का अनुमान था, परंतु किसी कारणवश, योजना को 2011 में स्थगित कर दिया गया।
