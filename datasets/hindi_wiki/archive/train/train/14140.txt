रॉबिन हुड सराय 124 और 126 मोंनो स्ट्रीट, मॉनमाउथ, मॉनमाउथशायर, वेल्स, में स्थित एक मध्ययुगीन मयख़ाना है।
सराय की इमारत मध्ययुग के अंत में निर्मित हुई थी। इसका निर्माण पत्थर से हुआ था और यह मॉनमाउथ में दुर्लभ मध्ययुगीन अस्तित्व की इमारतों में से एक है। सराय की इमारत 27 जून 1952 से यूनाइटेड किंगडम की ग्रेड द्वितीय सूचीबद्ध इमारत है। 
मॉनमाउथ कैथोलिक संप्रदाय का एक केंद्र था। जब 1770 के दशक में माइकल वॉटकिंस सराय के मालिक थे तब उन्होंने एक ऊपरी कमरे में मास आयोजित करने की अनुमति दी थी। 1778 के पॅपिस्ट्स अधिनियम से पहले कैथोलिक ईसाइयों के खिलाफ दंड विधि प्रभावी थी। वॉटकिंस उन कुछ लोगों में से थे जिन्होंने सफलतापूर्वक मॉनमाउथ मैजिस्ट्रेट के समक्ष याचिका दायर करके एक इमारत निर्माण की अनुमति प्राप्त कर ली थी, जो आगे चल कर सेंट मैरी रोमन कैथोलिक चर्च बना। यह मयख़ाना और चर्च जिनके लिए वॉटकिंस ने पैरवी की थी, मॉनमाउथ हेरिटेज ट्रेल की 24 इमारतों में से दो हैं।
द लोनली प्लैनेट गाइड सराय का मूल्यांकन "मॉनमाउथ में सबसे अधिक परिवार-अनुकूल व गर्मजोशी के वातावरण और बच्चों के खेल क्षेत्र के साथ एक बड़े बियर उद्यान वाले पब" के रूप में करता है।
