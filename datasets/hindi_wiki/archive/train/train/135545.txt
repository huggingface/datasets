ओनेगा झील पश्चिमोत्तरी रूस में कारेलिया गणतंत्र, लेनिनग्राद ओब्लास्त व वोलोग्दा ओब्लास्त के क्षेत्रों में स्थित एक मीठे पानी की झील है। लादोगा झील के बाद यह यूरोप की दूसरी सबसे बड़ी झील है। नाविक यातायात के लिये बाल्टिक सागर को श्वेत सागर से जोड़ने वाला नहर-मार्ग ओनेगा झील और इसके दक्षिण-पश्चिम में स्थित लादोगा झील से होते हुए निकलता है।
इस झील में किझ़ी द्वीप स्थित है, जो अपनी लकड़ी की इमारतों के लिये प्रसिद्ध है। यह जगह-जगह से लाई हुई काठ से सैंकड़ों वर्षों के काल में बनाई गई थीं।
