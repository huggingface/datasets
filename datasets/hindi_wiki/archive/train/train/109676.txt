वायुसह अवायुजीव ऐसे सूक्ष्मजीव होते हैं जो किण्वन द्वारा ऊर्जावान यौगिक एडीनोसिन ट्राइफॉस्फेट बनाने में सक्षम होते हैं। यह ऑक्सीजन का प्रयोग तो नहीं करते लेकिन स्वयं को ऑक्सीजन अणुओं की आक्रमक अभिक्रियाओं से बचाए रखने में भी सक्षम हैं। वायुसह अवायुजीव, अवायुजीवी जीवों की श्रेणी में आते हैं, लेकिन उस श्रेणी की अन्य दो उपश्रेणियों से भिन्न होते हैं, जिनमें ऑक्सीजन सहन न करने वाले अविकल्पी अवायुजीव और ऑक्सीजन के बिना जी सकने लेकिन उसकी उपस्थिति का लाभ उठा सकने वाले विकल्पी अवायुजीव शामिल हैं।
