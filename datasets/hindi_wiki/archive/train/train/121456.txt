भारतीय राष्ट्रीय फुटबॉल टीम अखिल भारतीय फुटबॉल महासंघ के द्वारा शासित है। 1948 से अखिल भारतीय फुटबॉल महासंघ फीफा द्वारा संबद्ध हो गयी। 1948 से भारतीय फुटबॉल महासंघ एशियाई फुटबॉल महासंघ के संस्थापक सदस्यों में है। भारतीय फुटबॉल टीम ने पहली और अंतिम बार 1950 में फीफा विश्व कप किया था परन्तु कुछ कारणों से वह इस प्रतियोगिता में हिस्सा न ले पाई। भारतीय टीम ने अब तक दो एशियाई खेलों में स्वर्ण तथा एएफसी एशिया कप में एक बार रजत जीता है।
भारतीय टीम ने 1930 में ही ऑस्ट्रेलिया, जापान, मलेशिया, इंडोनेशिया और थाईलैंड का दौरा शुरू कर दिया। जल्द ही कई भारतीय फुटबॉल क्लबों की सफलता के बाद, अखिल भारतीय फुटबॉल महासंघ 1937 में बनाई गई। 1948 का लन्दन ओलंपिक भारतीय टीम के लिए पहला बड़ा टुर्नामेन्ट था। वहाँ पर टीम को फ्रांस से 2-1 से हार का सामना करना पड़ा।
भारतीय फुटबॉल टीम ने पहली और अंतिम बार 1950 में फीफा विश्व कप किया था परन्तु कुछ कारणों से वह इस प्रतियोगिता में हिस्सा न ले पाई।
1951 से 1962 के कालखंड को भारतीय फुटबॉल का स्वर्ण युग माना जाता है। सैय्यद अब्दुल रहीम के प्रशिक्षण में भारतीय टीम एशिया की सर्वश्रेष्ठ टीम बन गयी। भारतीय टीम ने 1951 के एशियाई खेलों में स्वर्ण जीता, जिसकी मेजबानी भारत ने ही की थी। 1954 के एशियाई खेलों, जो कि मनीला में हुए थे, में भारत ने ग्रुप चरण में दूसरा स्थान प्राप्त किया। 1956 के ओलम्पिक खेलों में भारत ने चौथा स्थान प्राप्त किया। यह भारतीय टीम की सबसे बड़ी उपलब्धि थी।
भारतीय टीम ने 1962 के एशियाई खेलों में दक्षिण कोरिया को 2-1 से हराकर स्वर्ण पदक जीता। 
1964 के एशिया कप में भारत उपविजेता रहा। यह टुर्नामेन्ट भारतीय टीम के लिए यादगार साबित हुआ। 
इसके बाद भारतीय टीम के प्रदर्शन में गिरावट शुरू हो गयी। बहुत से प्रतियोगिताओं में असफल रहने के बाद 1982 के एशियाई खेलों में क्वार्टर फाइनल तक पहुँची, जिसकी मेजबानी दिल्ली ने की थी। इसके बाद भारतीय टीम ने 20 वर्षों बाद 1984 के एशिया कप के लिए क्वालीफाई किया। 
2003 के एफ्रो-एशियन खेलों, जिसकी मेजबानी हैदराबाद ने की थी, में भारतीय टीम ने शानदार प्रदर्शन करते हुए रजत पदक जीता। परिणामस्वरूप भारतीय टीम के तात्कालिक कोच स्टेफेन कोंसटेनटाइन एएफसी मैनेजेर ऑफ द मंथ चुने गए।
2006 में बॉब हॉटन भारतीय टीम के कोच चुने गए। उनके मार्गदर्शन में टीम ने 2007 नेहरु कप जीता। उसके अगले ही साल 2008 एएफसी चैलेंजर्स कप जीता जिसके फलस्वरूप 27 वर्षों बाद एशिया कप में क्वालीफाई किया। टीम ने 2009 में पुनः नेहरु कप जीता। 
2011 में भारत ने 2011 एफसी एशिया कप में भाग लिया। भारत इस प्रतियोगिता में सभी मैच हार गया परन्तु टीम ने विरोधियों के खिलाफ अच्छा प्रदर्शन किया।
2012 में भारतीय टीम ने पुनः नेहरु कप जीता।
भारतीय टीम का कोई स्थायी गृह मैदान नहीं है, क्योकि यहाँ अधिकांश मैदान फीफा की नियमावली पर खरे नहीं उतरते। फीफा और एफसी से मान्यता प्राप्त मैदानों में अम्बेडकर स्टेडियम, जवाहरलाल नेहरू स्टेडियम, दिल्ली, चेन्नई का नेहरु स्टेडियम, पुणे का छत्रपति शिवाजी स्टेडियम, कोलकाता का साल्टलेक स्टेडियम तथा बंगलौर का बंगलौर फुटबॉल स्टेडियम शामिल है।
इस सूची में केवल इस वर्ष के मैच प्रदर्शित हैं-






