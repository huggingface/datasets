संस्कृत में न्याय का एक अर्थ समानता, सादृश्य, लोकरूढ़ नीतिवाक्य, उपयुक्त दृष्टान्त, निर्देशना आदि होता है। अर्थात् कोई विलक्षण घटना सूचित करनेवाली उक्ति जो उपस्थित बात पर घटती हो, 'न्याय' कहलाती है। ऐसे दृष्टान्त वाक्यों का व्यवहार लोक में कोई प्रसंग आ पड़ने पर होता है।
'लोकन्याय' का अर्थ है, समाज में प्रचलित और सुप्रसिद्ध उदाहरणों को एक नाम दे देना और उचित स्थान पर उस नाम का उपयोग करके कम शब्दों में बड़ी बात कह देना। लोकरूढ नीतिवाक्यों के प्रयोग से कम शब्दों में और तर्कसम्मत ढंग से विचार व्यक्त करने में सुविधा होती है। संस्कृत में इनका प्रयोग व्याकरण और आयुर्वेद ग्रन्थों में हुआ है। शास्त्रों में जटिल बातों को सरल तरीके से कहने की अन्य युक्तियाँ भी हैं, जैसे- तन्त्रयुक्ति, ताच्छील्य, अर्थाश्रय, कल्पना, वादमार्ग आदि।
न्याय दो प्रकार के होते हैं - लौकिकन्याय तथा शास्त्रीयन्याय।
संस्कृत में लौकिक न्याय की सूक्तियों के भी अनेक संग्रह-ग्रन्थ हैं। इनमें भुवनेश की लैकिकन्यायसाहस्री के अलावा लौकिक न्यायसंग्रह, लौकिक न्याय मुक्तावली, लौकिकन्यायकोश, लौकिकन्यायरत्नाकर आदि हैं। लौकिक न्याय संग्रह नामक ग्रंथ के कर्त्ता रघुनाथ हैं। इसमें 364 न्यायों की सूची हैं।
नीचे संस्कृत में प्रयुक्त कुछ न्याय दिये हुए हैं।
अरुन्धतीदर्शनन्याय - ज्ञात से अज्ञात की ओर जाना
शाखाचंद्रन्याय -
काकतलीयन्याय - 
अजाकृषाणीन्याय - 
अन्धचटकन्याय - अन्धे के हाथ बटेर लगना
अन्धगजन्याय - अन्धा और हाथी 
अन्धगालांलन्याय - अन्धा और गाय की पूँछ 
अन्धपंगुन्याय - अन्धा और लंगडा 
अन्धदर्पणन्याय - अन्धा और दर्पण
नष्टाश्वदग्धरथन्यास - नष्ट अश्व और जला हुआ रथ
अन्धपरम्परान्याय - अन्ध परम्परा
अरण्यरोदनन्याय - वन में रोना
स्थूणानिखनन्याय - खूँटे को हिलाकर पक्का करना
अर्धकुक्कुटीन्याय - आधी मुर्गी खाने के लिये, आधी अण्डे देने के लिये
अशोकवनिकान्याय - अशोक वाटिका न्याय 
अश्मलोष्टन्याय - पत्थर से ईंट नरम होता है। यह न्याय यह दर्शाने के लिये उपयुक्त होता है कि शेर को भी कभी 'सवा शेर' मिल जाता है। रूई की अपेक्षा ढेला बहुत कठोर है किन्तु पत्थर उससे भी अधिक कठोर होता है।
दृषदिष्टिकान्याय - 
कण्ठचामीकरन्याय - गले में जेवर का न्याय
कदम्बकोरक न्याय - कदम्ब की कली का न्याय ; यह न्याय तब उपयुक्त होता है जब उदय के साथ ही विकास आरम्भ हो जाय। ज्ञातब्य है कि कदम्ब का कली/फूल से फल बनने की प्रक्रिया एकसाथ ही होती है।
कफोणीगुडन्याय - कोहनी पर लगे गुड का न्याय 
कम्बलनिर्णेजनन्याय - कंबल धोने का न्याय 
काकदन्तपरीक्षान्याय - कौवे के दांत गिनना 
काकाक्षिगोलकन्याय - कौवे के आंख के गोलक का न्याय 
कूपखानकन्याय - कुआँ खोदने वाले का न्याय 
कूपमण्डूकन्याय - कुएं का मेढक 
कूपयन्त्रघटिकान्याय - रहट की बाल्टी का न्याय
खलेकपोतन्याय - खलिहान पर कबूतर 
गुडजिव्हिकान्याय - गुड और जीभ 
घट्टकुटीप्रभातन्याय - चुंगी नाके की प्रभात 
घुणाक्षरन्याय - दीमक और अक्षर का न्याय 
चोरापराधेमाण्डव्यदण्डन्याय - चोर करे अपराध और संन्यासी को फांसी
तमोदीपन्याय - अंधेरे को देखने के लिये दीया 
देहलीदीपन्याय - दहलीज पर रखा हुआ दीया
तुष्यतुदुर्जनन्याय - दुर्जनों का तुष्टीकरण 
तृणजलौकान्याय - घास और जोंक का न्याय
दण्डापूपन्याय - लकडी पर लगी मिठाई 
क्षीरनीरन्याय x तिलतण्डुलन्याय - दूध का दूध, पानी का पानी
विषकृमिन्याय - विष के कृमि 
स्वामिभृत्यन्याय - मालिक और नौकर 
वीचितरंन्याय - लहरों से लहर पैदा होती है।
वृध्दकुमारीवाक्य न्याय - वृद्ध कुमारी का वाक्य 
सूचीकटाहन्याय - सुई और कडाही 
नृपनापितन्याय - राजा और नाई
पिष्टपेषणन्याय - आटे को पीसना 
प्रधानमल्लनिर्बहणन्याय - मुख्य योद्धा का हार जाना
मण्डूकप्लुतिन्याय - मेंढक की छलांग
वटेयक्षन्याय - बरगद का भूत 
समुद्रतरंग्न्याय - समुद्र और तरंग 
स्थालीपुलाकन्याय - पके भात की परीक्षा के लिये एक दाने की परीक्षा ही काफी है।
कुछ प्रचलित न्यायों का परिचय अकारादि क्रम से नीचे दिया गया है-
