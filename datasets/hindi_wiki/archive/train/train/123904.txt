हाउसफुल 4 एक आगामी भारतीय हास्य बॉलीवुड फिल्म है, जिसके निर्देशक साजिद खान हैं। यह हाउसफुल फिल्म सीरीज की चौथी फिल्म होगी। इसमें अक्षय कुमार, रितेश देशमुख तथा बॉबी देओल मुख्य भूमिकाओं में होंगे। फिल्म की रिलीज़ 25 अक्टूबर 2019 को प्रस्तावित है।
सितम्बर 2016 में यह खबर आयी थी कि निर्माता साजिद नाडियाडवाला ने एक बार फिर साजिद खान को यह फिल्म निर्देशित करने को कहा है। उसी समय ये खबर भी आयी कि अक्षय कुमार और रितेश देशमुख पहली तीन फिल्मों के बाद इस फिल्म में भी मुख्य किरदार निभाएंगे। 27 अक्टूबर 2017 को नाडियाडवाला ग्रैंडसंस लिमिटेड ने एक आधिकारिक बयान में पुष्टि की कि साजिद खान फिल्म का निर्देशन करेंगे, और यह 25 अक्टूबर 2019 को दिवाली के मौके पर रिलीज़ होगी।
फिल्म की कहानी पुनर्जन्म पर आधारित होगी, और साजिद खान के अनुसार इसमें पिछली सभी हाउसफुल फिल्मों के अभिनेताओं को शामिल करने का प्रयास किया जायेगा। फिल्म 25 अक्टूबर 2019 को 3डी में रिलीज़ की जायेगी, और इस प्रकार यह 3डी में रिलीज़ होने वाली पहली भारतीय कॉमेडी फिल्म होगी।
