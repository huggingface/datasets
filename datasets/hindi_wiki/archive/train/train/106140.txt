नागरमोथा एक पौधा है जो पूरे भारत में खरपतवार के रूप में उगता है। इससे इत्र बनता है और औषधि के रूप में इसका उपयोग होता है। संस्कृत में इसे नागरमुस्तक या भद्र मुस्तक कहते हैं। यह नमी वाले तथा जलीय क्षेत्रों में अधिक पाया जाता है।नागरमोथा पूरे भारत में नमी तथा जलीय क्षेत्रों में अधिक मात्रा में पाये जाते हैं। इसके झाड़ीनुमा पौधे समुद्र तल से 6 हजार फुट की ऊंचाई तक पाये जाते हैं। नागरमोथा नदी और नालों के किनारे की नमी वाली भूमि में पैदा होते हैं। पुष्प जुलाई में तथा फल दिसम्बर के महीने में आते हैं।विभिन्न भाषाओं में नाम :हिंदी     नागरमोथासंस्कृत   मुस्तक, वारिद, कच्ठरूहा, मुस्त तथा मेघ के सभी याममराठी        नागरमोथा, मोथगुजराती   नागरमोथा, मोथाबंगाली        नागरमुस्ता, मुथातैलगू    तुगमुस्ते, नागरमुस्तेलुफारसी        मुश्क जमीनलैटिन    साईहेरसकन्नड़        कोन्नरिद्राविड़ी      कोरक्कडंगअरबी    सोअद कूफीतमिल        मुथाकच, कोरडवैज्ञानिक  क्रेसप्रेस सक्रेसिअसकुलनाम  क्रेसप्रेसअंग्रेजी        नट ग्रेसस्वाद : नागरमोथा खाने में चरपरा, कड़वा, कषैला और सूखा होता है।स्वरूप : नागरमोथा के झाड़ी नुमा पौधे की लम्बाई 30 से 60 सेमी तक ऊंची होती है। इसके पत्ते लंबे और पतले होते हैं। इसके तने में आधा इंच व्यास के अण्डाकार सुगन्धित बाहर से पीले रंग के परन्तु अन्दर से सफेद रंग के कन्द होते हैं। नागरमोथा की जड़ में कसेरू की भांति एक कन्द निकलता हैं जिसे नागरमोथा कहते हैं।स्वभाव : नागरमोथा की तासीर शीतल होती है। नागरमोथा के फल में एक सुगन्धित तेल होता है। नागरमोथा में प्रोटीन स्टार्च और अन्य कार्बोहाइड्रेट भी होते हैं।गुण-धर्म : नागरमोथा दीपन, पाचक, कफ, पित्त, रक्त-विकार, तृषा, ज्वर और कीड़ों को नाश करता है। नागरमोथा का लेप शोथ को कम करने वाला और स्तनों में दूध की वृद्धि करता है। नागरमोथा त्वचा के रोग, बुखार, जहर को कम करने वाला, बलकारक, गर्भाशय संकोचक और मूत्रल, को कम करता हैं। यह स्मरण शक्तिवर्द्धक और नाड़ियों को ताकत देता है।विभिन्न रोगों में सहायक :
मोथा के फल को पानी में पीसकर नारी के स्तनों पर पेस्ट के रूप में लेप करने से प्रसूता स्त्री के स्तनों में दूध की वृद्वि होती है।नागरमोथा को अच्छी तरह से पीसकर नारी के स्तनों पर लेप करें और नागरमोथा को 6 ग्राम की मात्रा में सुबह-शाम दूध में पीसकर पिलाने से दूध की शुद्धि और बढ़ोत्तरी होती है, साथ ही साथ बच्चे को जन्म देने वाली मां के दूध में जमा गांठें कम हो जाती हैं।नागरमोथा को पानी में उबालकर पिलाने से स्त्रियों के स्तनों का दूध शुद्ध होता है और दूध बढ़ता है।
एक चुटकी नागरमोथा का चूर्ण शहद के साथ प्रयोग करना चाहिए।नागरमोथा 2 ग्राम, अजवायन 2 ग्राम, भुना हुआ जीरा 2 ग्राम, कालीमिर्च 2 ग्राम और बायबिण्डग 2 ग्राम लेकर 25 ग्राम सेंधानमक के साथ बारीक पीस लें। इस बने चूर्ण को 4-4 ग्राम की मात्रा में छाछ के साथ पीने से पेट के कीड़े मर जाते हैं और पेट के दर्द में लाभ मिलता है।नागरमोथा की जड़ों का 10-20 ग्राम चूर्ण सेवन करने से पेट के कीड़े मर जाते हैं।
नागरमोथा के 10 ग्राम चूर्ण में 30 ग्राम दूध डालकर पकायें, जब केवल दूध थोड़ा-सा रह जाये तो इस दूध को 200 मिलीलीटर सुबह, दोपहर तथा शाम को सेवन से आंव दस्त बन्द हो जाते हैं।नागरमोथा 6 ग्राम, हिंगुल 6 ग्राम, कपूर 6 ग्राम, इन्द्रजौ 6 ग्राम को एक साथ अच्छी तरह पीसकर छोटी-छोटी गोलियां बनाकर रख लें, फिर इन्हीं बनी गोलियों को दिन में 3-4 बार सेवन करने से ऑव के दस्त समाप्त हो जाते हैं।नागर मोथा के रस को गर्म करके फिर उसके बाद उसे ठडा होने पर शहद के साथ मिलाकर सुबह-शाम सेवन करने से अमीबिक प्रवाहिका रोग में लाभ होता है।अदरक और नागरमोथा को अच्छी तरह पीसकर शहद के साथ चटाने से आमातिसार बन्द हो जाते हैं।
नागरमोथा की जड़ों का चूर्ण बनाकर सेवन करने से प्रवाहिका तथा दस्त में लाभ पहुंचता है।10 ग्राम नागरमोथा, 10 ग्राम आंवला, 10 ग्राम अदरक, 30 ग्राम हरड़ और सोंठ 40 ग्राम। इन सबको मिलाकर कूटकर छान लें। इस चूर्ण के सेवन से दस्त, प्लीहा जिगर के साथ बुखार और भूख का कम लगना ठीक हो जाता है।नागरमोथा, बेल की गिरी, लोध, इन्द्र-जौ, पठानी लोध्र, मोचरस और धाय के फूलों को बराबर मात्रा में लेकर बारीक चूर्ण बनाकर रख लें, फिर इस चूर्ण को 3 ग्राम लेकर गाय के दूध से बनी छाछ के साथ सुबह-शाम पीने से सभी प्रकार के दस्तों में लाभ मिलता है।
नागरमोथा और गिलोय का काढ़ा बनाकर पीने से बुखार कम होता जाता है।नागरमोथा और पित्तपापड़े का काढ़ा 20-40 ग्राम की मात्रा में पीने से शीत ज्वर कम होता है और भोजन को पचाने की शक्ति मिलती है।नागरमोथा 10 ग्राम, सौंठ 10 ग्राम और चिरायता 10 ग्राम को मिलाकर काढ़ा बना लें। इस काढे़ का सेवन करने से कफ, वात, आम और बुखार आदि बीमारियां दूर हो जाती हैं।नागरमोथा, पित्तपापड़ा, खस, श्वेत चंदन, सुगन्धवाला और सोंठ का काढ़ा बना लें। इस काढ़े के सेवन से बुखार की जलन और प्यास को शान्त होती है।नागरमोथा के फल का काढ़ा बनाकर शहद मिलाकर सुबह-शाम पीने से बुखार, दस्त और पित्त के बुखार में आराम मिलता है। इसके अतिरिक्त मोथा में स्वेदजनक, मूत्रजनक और उत्तेजक होता है।
नागरमोथा की जड़ को पीसकर चूर्ण बना लें, फिर इसे गाय के घी में मिलाकर घाव पर लगाने से घाव जल्दी ठीक हो जाता है।मोथा या नागर मोथा के ताजे फल को घिसकर गाय के घी में मिलाकर घाव पर लगाने से फायदा होता है।
नागरमोथा, सोंठ और बड़ी हरड़ के चूर्ण में गुड़ मिलाकर खाने से दमा और खांसी नष्ट हो जाती है।सोंठ, हरड़ और नागरमोथा को पीसकर गुड़ में मिलाकर 2-2 ग्राम की मात्रा में गोलियां बनाकर रख लें। इन्हें चूसने से सभी प्रकार की खांसी और दमा नष्ट हो जाती है।
नागरमोथा, अतीस, बेलगिरी तथा इन्द्रजौ इन सभी को बारीक पीसकर चूर्ण बनाकर रख लें। फिर इस चूर्ण को शहद में मिलाकर चाटने से संग्रहणी अतिसार का रोग दूर हो जाता है।नागरमोथा, बेलगिरी, इन्द्रयव, सुगंध तथा मोचरस इन सभी को बराबर मात्रा में पीसकर चूर्ण बना लें। इस चूर्ण को बकरी के दूध में डालकर पकाएं। इसके बाद इसमें से 1 चम्म्च लेकर प्रतिदिन सेवन करने से संग्रहणी अतिसार का रोग दूर हो जायेगा।नागरमोथा, अरलू, सोंठ, धाय के फूल, पठानी लोध्र, सुगन्धवाला, बेलगिरी, मोचरस, पाठा, इन्द्रयव, कुड़े की छाल, आम की गुठली, अतीस और लजालू को कूट-छानकर चूर्ण बना लें। इस चूर्ण को शहद के साथ या चावलों के धोवन के साथ सेवन करने से संग्रहणी अतिसार में लाभ मिलता है।नागरमोथा, इन्द्रयव, बेलगिरी, पठानी लोध, मोचरस और धाय के फूल आदि सभी एक समान भाग में लेकर कूट-छानकर चूर्ण बना लें। इस चूर्ण को गुड़युक्त मट्ठा के साथ सेवन करने से संग्रहणी अतिसार का रोग दूर हो जाता है।3 से 6 ग्राम नागरमोथा को अदरक के रस के साथ पीसकर सुबह-शाम सेवन करने से संग्रहणी रोग नष्ट हो जाता है।
नागरमोथा, पेठे के बीज, देवदारू और इन्द्रजौ को पीसकर पानी में मिलाकर पीने से बच्चों की सूजन दूर हो जाती है।5-5 ग्राम नागरमोथा, अतीस, काकड़ासिंगी को पीसकर लगभग 1 ग्राम का चौथा भाग शहद में मिलाकर बच्चे को दिन में 3 बार देना चाहिए।नागरमोथा, धाय के फूल, लोध्र, बेलगिरी, मंजीठ और नेत्रवाला को मिलाकर काढ़ा बनाकर पिलाने से अथवा इन सबको पीसकर इसके चूर्ण को शहद में मिलाकर चटनी की तरह चटाने से बच्चों का अतिसार पूरी तरह से दूर हो जाता है। यह नुस्खा बच्चों के दस्त को ठीक करने काफी मददगार होता है।नागरमोथा, काकड़सिंगी और अतीस को बारीक पीसकर रख लें।, फिर इसे शहद में मिलाकर चटाने से दूध पीने वाले बच्चों के बुखार, खांसी और उल्टी में जरूर ही आराम हो जाता है
