ज़ेटा ओरायोनिस, जिसके बायर नामांकन में भी यही नाम दर्ज है, आकाश में कालपुरुष तारामंडल में स्थित एक तीन तारों का बहु तारा मंडल है। इसका मुख्य तारा एक अति-गरम नीला महादानव तारा है और यह पृथ्वी से दिखने वाले तारों में से 31वाँ सब से रोशन तारा है। यह हमसे 700 प्रकाश-वर्ष की दूरी पर स्थित है और पृथ्वी से इसका औसत सापेक्ष कांतिमान 2.04 है। अगर तीनों तारों को इकठ्ठा देखा जाए तो इनकी मिली-जुली चमक 1.72 मैग्निट्यूड है। ध्यान रहे के खगोलीय मैग्निट्यूड एक विपरीत माप है और यह जितना कम हो चमक उतनी ही ज़्यादा होती है।
ज़ेटा ओरायोनिस को अंग्रेज़ी में "ऑलनिटाक" भी कहा जाता है। यह अरबी भाषा के "अन-निताक़" से लिया गया है जिसका अर्थ "कमरबंद" है। कालपुरुष तारामंडल में जो कालपुरुष की काल्पनिक आकृति बनती है, ज़ेटा ओरायोनिस उसकी कमरबंद के एक कोने का तारा है।
खगोलशास्त्रियों को इस तारे को ग़ौर से देखने पर तीन तारे मिले हैं:
