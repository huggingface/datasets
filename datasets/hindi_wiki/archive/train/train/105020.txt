अंजुम चोपड़ा भारत की राष्ट्रीय महिला क्रिकेट टीम की सदस्य और भारतीय महिला क्रिकेट टीम की पूर्व कप्‍तान हैं। 
12 फ़रवरी 1995 को न्यूजीलैंड के क्राइस्टचर्च में न्यूजीलैंड के खिलाफ उन्होने पहली बार एक दिवसीय अंतरराष्ट्रीय मैच खेला। कुछ महीनों बाद यानि 17-20 नवम्बर 1995 को उन्होने कोलकाता के ईडेन गार्डेन में इंगलैंड के खिलाफ टेस्ट करियर की शुरुआत की। वे वाएं हाथ के बल्लेबाज और दाएं हाथ के मध्यम तेज गेंदबाजी करती हैं। उन्होने 12 टेस्ट और 116 एकदिवसीय मैच खेले हैं। वे एयर इंडिया महिला क्रिकेट टीम, इंडिया रेड औरत टीम और भारतीय महिला क्रिकेट टीम का हिसा रही हैं। उन्होने अपना अंतिम टेस्ट मैच वर्ष 2006 में टाउनटन में 29 अगस्त से 1 सितम्बर के बीच इंग्लैंड के खिलाफ खेला। उन्होने पिछला एक दिवसीय अंतर्राष्ट्रीय मैच 16 मार्च 2012 को ऑस्ट्रेलिया के खिलाफ मुंबई में खेला। अपने लंबे करियर में अंजुम ने टी-20 मैच भी खेली हैं। पहला टी-20 मैच पहली बार उन्होने डार्बी में ऑस्ट्रेलिया के खिलाफ खेला और अंतिम टी-20 मैच 23 मार्च 2012 को उन्होने ऑस्ट्रेलिया के खिलाफ विशाखापत्तनम में खेला।
अंजुम एक रियलिटी शो: फियर फैक्टर - खतरों के खिलाड़ी सीजन 4 में भाग ले चुकी हैं।
