अजीत कुमार बड़जात्याकमल कुमार बड़जात्या 
प्रेम रतन धन पायो बॉलीवुड में बनी हिन्दी भाषा की एक फिल्म है। इस फिल्म के मुख्य किरदार में सलमान खान और सोनम कपूर हैं। यह फिल्म 12 नवम्बर 2015 को सिनेमाघरों में प्रदर्शित हुई। 
युवराज विजय सिंह प्रीतमपुर का राजकुमार होता है, जिसे जल्द ही ताज पहना कर वहाँ का राजा बनाया जाने वाला रहता है। उसकी मंगनी राजकुमारी मैथिली से हो जाती है। लेकिन उसके कठोर और जिद्दीपन के कारण उसे कई परेशानी का सामना करना पड़ता है। उसकी सौतेली बहने अलग स्थान पर रहते हैं। वहीं उसका सौतेला भाई युवराज अजय सिंह उसे मारकर ताज खुद पहनना चाहता है। चिराग सिंह उसे गलत राह पर ले जाता है। वह दोनों मिल कर युवराज विजय को मारने की योजना बनाते हैं। लेकिन विजय उससे निकल जाता है।
वहीं प्रेम दिलवाले जो युवराज विजय के जैसे दिखता है, वह राजकुमारी मैथिली को देख कर उससे मिलने प्रीतमपुर आ जाता है। युवराज अजय और चिराग मिलकर युवराज विजय का अपहरण कर लेते हैं। चिराग यह तय करता है कि वह अजय को धोका देगा, इस लिए वह विजय को छोड़ देता है और उसे अजय और प्रेम के बारे में बता कर भड़का देता है। विजय और अजय में तलवार से लड़ाई होने लगती है और उस समय प्रेम और कन्हैया मिल कर इस पूरे घटना के बारे में जान जाते हैं। चिराग उन्हें गोली मारना चाहता है, लेकिन उसकी मौत हो जाती है।
अजय को कर्मों का पछतावा होता है, वहीं विजय अपने परिवार से मिल जाता है। मैथिली प्रेम और विजय के बारे में जान कर चौंक जाती है। प्रेम अपने घर चला जाता है। मैथिली को एहसास होता है कि वह प्रेम से प्यार करती है। पूरा परिवार प्रेम और मैथिली को एक करने के लिए प्रेम के घर चले जाता है और कहानी समाप्त हो जाती है।
एक भारतीय समाचार चैनल नवभारत टाइम्स के मुताबिक इस फ़िल्म ने थ्री ईडियट्स का रिकॉर्ड्स तोड़ दिया। 
प्रेम रतन धन पायो का संगीत हिमेश रेशमिया ने दिया है और बोल इरशाद कामिल ने लिखे हैं। फिल्म में कुल 10 गाने हैं। संजय चौधरी ने फिल्म का पाश्र्व संगीत बनाया है। फिल्म के संगीत अधिकारों का टी-सीरीज़ ने अधिग्रहण किया है। फिल्म का पहला गाना "प्रेम लीला" 7 अक्टूबर 2015 को रिलीज़ किया गया था। फिल्म की पूर्ण संगीत एलबम 10 अक्टूबर 2015 को रिलीज़ की गयी।
