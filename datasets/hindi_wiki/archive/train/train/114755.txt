नक़्शा लाइकेन या राइज़ोकार्पन ज्योग्रैफ़िकम लाइकेन की एक नस्ल है जो ऐसे ऊँचे पर्वतीय इलाक़ों में पत्थरों पर उगती हुई पाई जाती है जहाँ हवा में प्रदूषण बहुत कम हो। हर लाइकेन एक चपटा धब्बा सा दिखता जिसके इर्द-गिर्द काले बीजाणुओं की धारी होती है। यह धब्बे एक दूसरे के साथ होते हैं जिस से देखने पर यह पत्थर पर बना एक नक़्शा-सा लगता है। इसी से इसका नाम नक़्शा लाइकेन पड़ा है।
अंग्रेज़ी में "नक़्शा लाइकेन" को "मैप लाइकेन" कहा जाता है। इसका वैज्ञानिक नाम "राइज़ोकार्पन ज्योग्रैफ़िकम" है।
सन् 2005 में यूरोपियाई अंतरिक्ष संसथान के "फ़ोटोन ऍम-2" नामक अंतरिक्ष यान पर नक़्शा लाइकेन अंतरिक्ष के खुले व्योम में 14.6 तक रखी गयी जहाँ इसपर सूरज की विकिरण और ब्रह्माण्ड किरणें बरसती रही। वैज्ञानिकों का अनुमान था के ऐसी परिस्थितियों में जीवन का नाश हो जाता है। लेकिन जब नक़्शा लाइकेन की जाँच हुई तो उसे ज़िन्दा पाया गया। ऐसे चरमपसंदी जीवों से खगोलजीव विज्ञान के अनुसंधान को बहुत बढ़ावा मिलता है और अन्य ग्रहों पर जीवन मिलने की उम्मीद भी बढ़ती है जहाँ पृथ्वी जितनी अनुकूल परिस्थितियाँ नहीं हैं।
