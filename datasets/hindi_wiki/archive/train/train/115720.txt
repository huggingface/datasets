संयुक्त राज्य अमेरिका में राष्ट्रपति और उपराष्ट्रपति का चुनाव अप्रत्यक्ष निर्वाचन पद्धति के तहत होता है जिसमें नागरिक गुप्त मतदान देकर यू॰एस॰ चुनावी कॉलेज के सदस्यों का चुनाव करते हैं। इस मतदान से निर्वाचित सभी सदस्य मिलकर राष्ट्रपति और उपराष्ट्रपति का सीधा चुनाव करते हैं। राष्ट्रपति चुनाव प्रत्येक चार वर्ष के अन्तराल पर चुनाव दिवस के दिन होते हैं जो 2 नवम्बर से 8 नवम्बर के मध्य आने वाला मंगलवार का दिन होता है। पिछला राष्ट्रपति चुनाव 2012 का राष्ट्रपति चुनाव था और आगामी 2016 का राष्ट्रपति चुनाव है।
अमेरिकी संविधान के अनुच्छेद दो में चुनावी कॉलेज सहित अमेरिकी चुनाव पद्धति को वर्णित किया गया है। यह संविधान निर्माताओं के कांग्रेस के माध्यम से राष्ट्रपति चुनाव चाहने वाले और लोकप्रिय राष्ट्रपति चुनाव के विचारकों के मध्य समझौता था।
अमेरिकी संविधान प्राथमिक स्तर पर दल का प्रतिनिधि चुना जाता है। इस प्राथमिक चुनाव प्रक्रिया का कोई लिखित निर्देश नहीं है। अतः राजनीतिक दलों द्वारा अपने क्षेत्रिय प्रतिनिधियों को नियुक्त करने के लिए इस चुनाव में भाग लेते हैं। प्राथमिक चुनाव में चुने गये दल प्रतिनिधि दूसरे दौर में राजनीतिक दल का हिस्सा बनते हैं और अपनी पार्टी के राष्ट्रपति पद के उम्मीदवार का चुनाव करते हैं। इस दौर में नामांकन की प्रक्रिया भी होती है। तीसरे दौर में चुनाव प्रचार और टेलीविजन पर विभिन्न उम्मीदवारों की बहस होती है।
नवम्बर माह की तारीख 2 से 8 के मध्य आने वाला मंगलवार का दिन चुनाव दिवस के रूप में माना जाता है। इस दिन आम नागरिक अपने प्रतिनिधि का चुनाव करते हैं। इस चुनाव में चुने गये सभी सदस्य चुनावी कॉलेज के सदस्य होते हैं। इनकी कुल संख्या 538 होती है।
चुने गये सभी सदस्य सीधे राष्ट्रपति का चुनाव करते हैं। इस मतदान में राष्ट्रपति चुने जाने के लिए कम से कम 270 मत मिलना आवश्यक है।
