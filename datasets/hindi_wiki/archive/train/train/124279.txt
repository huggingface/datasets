इश्केदरियां 2015 की एक बॉलीवुड रोमांटिक फ़िल्म है जिसका निर्देशन वी.के. प्रकाश ने किया है। इसके निर्माता राजेश बंगा हैं पर इसमें महाक्षय चक्रवर्ती और एवलिन शर्मा और मोहित दत्ता ने अभिनय किया है। पहले ये फ़िल्म बॉम्बे वेल्विट के साथ 15 मई 2015 को रिलीज़ होने वाली थी लेकिन बाद में इसे 29 मई को अकेले ही प्रदशित किया गया।
इश्केदारियां प्रेम, त्याग, परिवार के मूल्य व संबंधों की एक कहानी है। इस फ़िल्म में में महाक्षय चक्रवर्ती, एवलिन शर्मा और मोहित दत्ता हैं। एवलिन शर्मा इस फ़िल्म की मुख्य नायिका हैं जो लवलीन का किरदार निभा रही हैं। लवलीन व्यवसाय से एक टीचर है जो अपने दादा के स्कूल के लिए दान जमा करना चाहती है। महाक्षय चक्रवर्ती ने अगम दीवान का किरदार निभाया है जो की एक मिलियनेयर है और वह अपने काम को सबसे अधिक प्यार करता है। मोहित दत्ता ने इस फ़िल्म में एक उत्साही गायक का रोल किया है।
फ़िल्म को आलोचकों से मिले जुले रिव्यु और प्रतिक्रियाएं मिलीं। "टाइम्स ऑफ़ इंडिया" ने इस फ़िल्म को 5 में से 1.5 स्टार ये कहते हुए दिए, " इस बार एवलिन शर्मा तंग कपड़ों में नहीं दिखाई दीं लेकिन इनकी एक्टिंग अभी भी बहुत बुरी है। महाक्षय ने अच्छा अभिनय किया है लकिन ये फ़िल्म कुछ ज़्यादा ही थकाऊ है। इसका संगीत और उनकी लोकेशन्स ही इस फ़िल्म की सबसे अच्छी चीज़ें हैं। इसके अलावा बाकि सब कुछ साधारण है।""रेडिफ" की पैलोमा शर्मा ने लिखा ,"इश्केदारियां की समस्या ये है कि ये अच्छी होने के लिए उतनी बुरी नहीं है। ये वही पुरानी और नीरस कहानी से युक्त है। अपने आप में ही खोई हुई ये दर्शकों को भूल जाती है। इसके निर्माताओं को दर्शकों को जगाये रखने के लिये फ्री चाय देनी चाहिये।" इन्होंने इस फ़िल्म को 1.5/5 स्टार दिए। द इंडियन एक्सप्रेस ने इसे 5 में से 1 स्टार दिया और कहा की इस फ़िल्म को कहानी किसी पुरानी फ़िल्म की तरह है जिसमे आप ये अंदाज़ा लगा सकते हैं की अंत में क्या होने वाला है पर फिर भी आपको इसे 2 घंटे तक देखना पड़ता है।" बुक माई शो ने कहा, " लव स्टोरी स्वीट है पर घिसी पिटी कहानी और इमोशनल ड्रामा का ओवरडोज़ बहुत बोर करता है। शुरू होने के कुछ समय बाद ये अपना प्रभाव खो देती है।" द इंडियन टॉक्स ने इसे 4/5 स्टार्स दिए और पत्रों के अभिनय की सराहना की।
इस फ़िल्म को भारत के अनेक शहरों में प्रमोट किया गया। गायक आशीष कौर के साथ ही फ़िल्म के अन्य प्रमुख पात्र भी उपस्थित रहे। फ़िल्म का इंदौर, भोपाल, पुणे, नागपुर, अमृतसर, नई दिल्ली, जयपुर आदि शहरों में प्रमोशन किया गया।
फ़िल्म के गाने जीत गांगुली, जयदेव कुमार, और बिलाल सईद द्वारा बनाये गए हैं जबकि फ़िल्म के बोल कुमार, कौसर मुनीर, मनोज मुन्तशिर व बिलाल सईद ने लिखे हैं।
साँचा:V. K. Prakash
y
