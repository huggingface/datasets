समुंदर के लुटेरे: द कर्स ऑफ़ द ब्लैक पर्ल 2003 की रोमांचकारी फंतासी फ़िल्म है जो डिज्नी थीम पार्क सवारी पाइरेट्स ऑफ़ द करेबियन पर आधारित है। कहानी विल टर्नर नाम के लौहार और एक लुटेरों के कप्तान जैक स्पैरो के इर्द-गिर्द घूमती है जो अगवा की गई एलिज़ाबेथ स्वान को शापित ब्लैक पर्ल जहाज़ के कप्तान हेक्टर बारबोसा से बचाने का प्रयत्न करते हैं।
2001 में जे वोलपर्ट ने पाइरेट्स ऑफ़ द करेबियन सवारी पर आधारित एक कथानक लिखा जिसे 2002 में स्टुअर्ट बेटी ने पुनः सुधारा। इसी दरमियां निर्माता जेरी ब्रुखिमर इस परियोजना में शामिल हो गए। उन्होने टेड इलियट व टेरी रोसिओ को कथानक पर काम पे लगा दिया ताकि उसमें अलौकिक श्राप की कहानी जोड सकें। अक्तुबर 2002 से मार्च 2003 के बीच चित्रिकरण सेंट विन्सेंट और ग्रेनाडीन्स तथा लॉस एंजलिस में स्थित सेट्स पर किया गया।
फिल्म का विश्व प्रीमियर 28 जून 2003 को एनाहाइम, कैलिफोर्नियां के डिज़्नी लैंड रिसॉर्ट में किया गया। समुंदर के लुटेरे: द कर्स ऑफ़ द ब्लैक पर्ल एक अनपेक्षित सफलता के रूप में सामने आई जिसे सकारात्मक समिक्षा मिली व विश्वभर में $653 मिलियन का कारोबार हुआ। फिल्म श्रंखला की पहली कड़ी बन गई जिसके बाद 2006 में समुंदर के लुटेरे: मुर्दे का खज़ाना व 2007 में समुंदर के लुटेरे: अन्तिम घडी रिलिज़ हुइ और 2011 में एक नई कहानी की शुरूआत समुंदर के लुटेरे: एक अंजान सफर के साथ की गई। फिल्म को पांच अकादमी पुरस्कार के लिए नामांकन प्राप्त हुआ जिसमें जॉनी डेप के लिए सर्वश्रेश्ठ कलाकार शामिल था।
एक बार जब गवर्नर वेदरबी स्वान अपनी बेटी एलिज़ाबेथ और ल्युटनंन्ट जेम्स नौरिंटन के साथ जमाइका में स्थित पोर्ट रॉयल जा रहे होते है तब उन्हे एक डूबे हुए जहाज़ के अवशेष व एक अकेला जीवित बचा लडका विल टर्नर मिलते है। एलिज़ाबेथ बेहोश विल के गले में लटका एक प्राचीन पदक निकाल लेती है यह सोचकर कि कहीं लोग उसे लुटेरा न समझ ले। तब उसे एक लुटेरों का जहाज़ दिखता है जो असलियत में ब्लैक पर्ल है।
आंठ साल बाद रॉयल नेवी के कप्तान जेम्स नौरिंटन को पदोन्नती देकर कमोडोर बना दिया जाता है और वह एलिज़ाबेथ के सामने शादी का प्रस्ताव रखता है। इससे पहले कि एलिज़ाबेथ उसका जवाब दे पाती है उसका कस कर बांधी गई ड्रेस में दम घुट जाता है और वह चक्कर खा कर खाड़ी में गिर जाती है। पानी में गिरने पर जैसे ही उसके गले में लटका पदक तल को छूता है एक स्पंद की लहर छूट जाती है।
लुटेरा कप्तान जैक स्पैरो पोर्ट रॉयल पर जहाज़ खिसकाने के मकसद से आ पहुंचता है। वह डूबती हुई एलिज़ाबेथ को बचा लेता है पर नौरिंटन जैक की असलियत जान लेता है और उसे गिरफ्तार कर लेता है। जैक तुरंत एलिज़ाबेथ को बंधक बना कर भाग निकलता है और लौहार की दुकान में छिपता है जहां उसका सामना विल टर्नर से हो जाता है जो अब मुख्य लौहार का शिष्य बन चुका है। दोनों के बीच तलवारबाज़ी छिड जाती है पर अंततः जैक को बेहोश कर दिया जाता है और फांसी के लिए जेल में डाल दिया जाता है। उस रात पोर्ट रॉयल पर ब्लैक पर्ल पदक की पुकार सुन कर आ पहुंचता है और हमला कर देता है। जंग में एलिज़ाबेथ पकडी जाती है पर "बातचीत" का कानून पुकार कर बच जाती है। वह पदक के बदले पोर्ट रॉयल को बख्शने का सौदा करती है और कप्तान बारबोसा को अपना झूठा नाम टर्नर बताती है। बारबोसा मान जाता है पर सौदे में खामी ढूंढ कर एलिज़ाबेथ को बंदी बना लेता है, यह सोच कर कि वह श्राप से मुक्ति पाने की चाबी है।
विल, जो एलिज़ाबेथ से प्यार करता है, जैक स्पैरो से ब्लैक पर्ल तक ले जाने का सौदा करने का सुझाव देता है पर नौरिंटन उसे सिर्फ एक लौहार कहकर सुझाव खारिज़ कर देता है। विल बाद में जैक को एलिज़बेथ को बचाने के लिए मना लेता है जिसके बदले वह उसे आज़ाद करवा देगा। जैक विल का पूरा नाम टर्नर जान कर उसका प्रस्ताव यह सोच कर स्वीकार कर लेता है कि वह उसके ज़रिए पर्ल को हासिल कर लेगा। विल और जैक एचएमएस इंटरसेप्टर जहाज़ खिसका लेते है और टोर्टुगा जा कर जैक के पुराने दोस्त जोशामे गिब्स की मदद से कर्मीदल भर्ती कर लेते है। वह इसला डी म्युर्टा टापू की ओर चल देते है क्योंकि जैक को पता होता है कि लुटेरे श्राप तोडने वहीं जाएंगे।
विल को पता चलता है कि जैक पहले कभी ब्लैक पर्ल का कप्तान था पर एज़टेक के सोने का राज़ पता चलने के बाद उसके साथी बारबोसा ने बगावत करके उसे एक विरान टापू पर छोड़ दिया। लुटेरों के कानून के मुताबिक उसे एक बन्दूक और एक गोली दी गई ताकि भूख से मरने से अच्छा वह खुद को गोली मार ले। पर जैक तीन दिन बाद बच निकला और दस साल बाद भी उसने वह गोली बचा रखी है ताकि उसे बारबोसा के सीने में उतार सकें। लुटेरों ने एज़टेक का सोना लुटा दिया पर बाद में उन्हे उस पर लगे श्राप का पता चला जो रात को उन्हे नर-कंकालों में बदल देता था। श्राप तभी तोडा जा सकता है जब सारे सिक्के इकट्ठे करके हर लुटेरे का खून उस पर चढाया जाए। बुटस्टैप बिल, जैक का अकेला समर्थक, ने एक सिक्का अपने बेटे बिल को भेज दिया, यह सोच कर कि बारबोसा और उसका कर्मीदल श्राप के लायक है। बारबोसा ने तब बिल को तोप से बांधकर समुंदर में फेंक दिया पर बाद में उसे पता चला कि उसका खून भी चाहिए होगा; और अब उसे इसी काम के लिय आखरी बचे टर्नर की तलाश है।
इसला डी म्युर्टा पर बारबोसा यह सोच कर कि एलि़ज़ाबेथ बुटस्टैप बिल की बेटी है, आखरी सिक्के को उसके खून से रंग कर संदूक में गिरा देता है पर श्राप फिर भी नहीं टूटता। टापू पर पहुंचकर विल को लगता है कि जैक उसे धोका देगा और वह जैक को बेहोश कर देता है। एलिज़ाबेथ को बचा कर वह इंटरसेप्टर पर ले जाता है और जैक को पीछे छोड़ देता है। जैक बारबोसा से पर्ल के बदले बिल टर्नर की आखरी संतान बताने का सौदा करता है। यह सुनकर बारबोसा जैक को याद दिलाता है कि उसके इसी रवैये के कारण उसे पर्ल से हाथ धोना पड़ा था। बारबोसा का बेडा इंटरसेप्टर को डुबा देता है और उसके कर्मिदल को बंदी बना लेता है। विल खुलासा करता है कि वह बुटस्टैप बिल का बेटा है और एलिज़ाबेथ व कर्मिदल को रिहा करने की मांग करता है अन्यथा वह खुद को गोली मार लेगा और बारबोसा का श्राप तोडने का सपना कभी पूरा नहीं हो सकेगा। बारबोसा मान जाता है पर सौदे में पुनः खामी ढूंढ कर एलिज़ाबेथ और जैक को एक विरान टापू पर छोड़ देता है जहां उसने जैक को आखरी बार छोडा था। विल को इसला डी म्युर्टा ले जाया जाता है जहां बारबोसा उसे मारकर श्राप तोडने का इरादा बना लेता है। विरान टापू पर एलिज़ाबेथ को पता चलता है कि जैक वहां से कैसे बच निकला था; वह टापू शराब के तस्करों का शराब छिपाने का अड्डा था और जैक उनसे सौदा करके बच निकला था।
एलिज़ाबेथा जमा की हुई शराब जला देती है ताकि आग देख कर नौरिंटन का जहाज़ उन्हे ढूंढ सके। वह नौरिंटन के शादी के प्रस्ताव को स्वीकार कर लेती है इस शर्त पर कि वह विल की जान बचा ले। इसला डी म्युर्टा पहुंचकर नौरिंटन जंग की तैयारी करता है और जैक बारबोसा को संधी करने के लिए मनाता है। वह उसे श्राप तब तक न तोडने की सलाह देता है जब तक व नौरिंटन का डौंटलेस जहाज़ ना हथिया लें। जैक का प्लान विफल हो जाता है जब बारबोसा अपने कर्मिदल को जलमग्न होकर डौंटलेस पर चढाई करने का हुक्म देता है। एलिज़ाबेथ पर्ल पर जाकर जैक के कर्मिदल को छुडा लिती है इस उम्मिद में कि वे सब उसकी सहायता करेंगे पर वह पर्ल लेकर निकल जाते है और एलिज़ाबेथ अकेले ही विल की मदद करने निकल पडती है। वह विल को बचा लेती है और दूसरी ओर जैक बारबोसा से लड रहा होता है।
नौरिंटन अपने जहाज़ पर हमला होते देख अपने दल को वापस लौटने का हुक्म देता है। जहाज़ पर पहुंचकर वह शापित लुटेरों से लड पडते है। दूसरी ओर बारबोसा जैसे ही एलिज़ाबेथ को मारने के लिए आगे बढता है जैक उसे गोली मार देता है। बारबोसा को लगता है कि जैक ने गोली बरबाद कर दी पर तभी विल अपने खून से सना आखरी सिक्का संदूक में गिरा कर श्राप तोड देता है। श्राप टूटने के कारण बारबोसा मारा जाता है और डौंटलेस पर वापस सामान्य हुए लुटेरे आत्मसमर्पण कर देते है।
पोर्ट रॉयल पर जैक को सज़ाए मौत दी जा रही होती है पर विल आकर उसे बचा लेता है और जल्द ही दोनो घेर लिए जाते है। यह देखकर नौरिंटन विल को उसकी औकात याद दिलाता है जिसके उत्तर में विल और एलिज़ाबेथ उसे बतातें है कि यह उसके और जैक के बीच है। जैक पीछे की ओर खाडी में गिर जाता है और तैर कर नए मरम्मत किए गए ब्लैक पर्ल पर बच निकलता है। विल को माफी मिल जाती है और एलिज़ाबेथ से शादी करने की इजाज़त भी। जैक के बारे में पुछने पर नौरिंटन उसे एक दिन की बढत देने की बात करता है ताकि वह वापस उसे पकडने निकल सकें। जैक के जहाज़ देने के वादे के बावजूद एनामारिया उसे पर्ल की कमान सौंप देती है। जैक अपने कंपास को देख अ पाइरेट्स लाइफ फॉर मी गुन-गुनाना शुरू कर देता है और फिल्म समाप्त हो जाती है।
अंत में शीर्षकों के बाद बारबोसा का बन्दर जिसका नाम भी जैक है, संदूक में से एक सिक्का निकाल लेता है और कंकाल बन कर कैमरा पर झपट पड़ता है।
1990 की शुरूआत में कथानककार टेड इलियट व टेरी रोसिओ ने लुटेरों के ऊपर एक अलौकिक संज्ञा को लेकर कहानी लिखी जाए। 2001 में डिज़्नी ने जे वोलपर्ट को अपनी सवारी पर आधारित एक कथानक लिखने को कहा जो उसके एक्जीक्यूटिव ब्रिघम टयलर, माइकल हायनिस और जोश हारमन की कहानी से प्रेरित हो। इस कहानी में विल टर्नर जेल में एक सिपाही था जो जैक स्पैरो को एलिज़ाबेथ को बचाने के लिए छुडाता है, जिसे कप्तान ब्लैक हार्ट ने पैसों के लिए बन्दी बना रखा है। स्टुडियो इस बात को लेकर असमंजस में था कि फिल्म को सिनेमा में रिलिज़ करे या सिधा डीविडी पर। स्टुडीयो की स्पैरो के लिए पहली पसंद मैथियू मैक'कौनाघे थे। अगर वह सिधा डीविडी पर रिलिज़ करने का फैसला करते तो क्रिस्टोफर वाल्कन या कैरी एल्वस उनकी पहली पसंद होते। मार्च 2002 में स्टुअर्ट बेटी को उनके लुटेरों के ग्यान के कारण कथानक पर काम करने के लिए लाया गया।
जब डिक कुक ने निर्माता जेरी ब्रुखिमर को परियोजना पर काम करने के लिए मना लिया तो उन्होने कथानक को "साधारंण लुटेरों की कहानी" कह कर खारिज़ कर दिया। मार्च में 2002 में उन्होने इलियट व रोसिओ को काम पर लाया और उन्होने कथानक में अलौकिक श्राप की कहानी जोड दी। उसी महिने गोर वरबन्स्की ने निर्देशक की लगाम हाथ में ले लि। उन्हे यह बात पसंद आई कि आधुनिक तकनिक का प्रयोग करके हॉलिवुड के स्वर्ण युग के पहले खो चुके फिल्म प्रकार को वापस लाया जा रहा है।
हालांकि कुक हमेशा से ही डिज़्नी की सवारी पर आधारित फिल्म बनाने के मजबूत प्रस्तावक थे पर द कंट्री बेयर्स की बॉक्स ऑफिस पर असफलता ने माइकल एसनर को यह निर्माण बंद करने के लिए मजबुर कर दिया। फिर भी वरबन्स्की ने अपने अवधारणा कलाकारों इसपर काम करते रहने को कहा और जब एसनर जांच आए तो उनके कार्य को देखकर चकित हो गए। एसनर इस सोच में पड गए कि, "क्या इतना खर्चा करना ज़रुरी है?" जिस पर ब्रुखिमर ने द लॉर्ड ऑफ द रिंग्स और मेट्रिक्स की ओर इशारा करते हुए कहा कि "आपके प्रतिद्वंदी $150 खर्च कर रहें है।"
समुंदर के लुटेरे: द कर्स ऑफ़ द ब्लैक पर्ल इंटरनेट मूवी डेटाबेस पर 
