फास्ट एंड फ्यूरियस  तथा इटली में फास्ट एंड फ्यूरियस - सोलो पार्ती ओरिजिनाली के नाम से भी जाना जाता है), फास्ट एंड फ्यूरियस फिल्म श्रृंखला की चौथी कड़ी है . फिल्म 3 अप्रैल 2009 को जारी की गई। इस फिल्म का कथानक भी श्रृंखला की मूल फिल्म से ही जुड़ा हुआ है जिसके विन डीजल, पॉल वॉकर, मिशेल रोड्रिग्स, तथा जोर्डाना ब्रियुस्टर ने अपनी भूमिकाओं को फिर से निभाया है। इस फिल्म का निर्देशन जस्टिन लिनद्वारा किया गया है जिन्होंने श्रृंखला की तीसरी कड़ी The Fast and the Furious: Tokyo Drift का निर्देशन भी किया था और फास्ट फाइव का निर्देशन भी उन्ही के द्वारा किये जाने की उम्मीद है। यह फिल्म श्रृंखला की पहली फिल्म है जिसमें विदेशी कारों की बजाय अमेरिका निर्मित शक्तिशाली कारों पर अधिक जोर दिया गया है।
डॉमिनिक टोरेटो और उसके नए दल के सदस्य डोमिनिकन गणराज्य में इंधन के टैंकरों का अपहरण करते हैं। दल में लेटी, टेगो, डॉन उमर और हान ल्यू शामिल हैं। एक चोरी के बाद डोमिनिक को लगता है कि मामला काफी गरमा गया है और वह लेटी से कहीं और जाने के लिए कहता है। पनामा सिटी में टोरेटो की बहन मीया उसे एक फोन करती है। वह उसे बताती है कि लेटी की हत्या हो गयी है। डॉम लॉस एंजिल्स आता है और लेटी की दुर्घटनाग्रस्त कार का निरीक्षण करता है जिसमे उसे नाईट्रोमीथेन के निशान मिलते हैं। डॉम उसके बाद नाईट्रोमीथेन का इस्तेमाल करने वाले एकमात्र मकेनिक के पास जाता है और उसे धमका कर उस इंधन को मंगाने वाले डेविड पार्क का नाम हासिल कर लेता है।
इस बीच, एफबीआई एजेंट ब्रायन ओ'कॉनर आर्टूरो ब्रागा नामक एक ड्रग डीलर को पकड़ने की कोशिश कर रहा है। उसकी खोज उसे डेविड पार्क तक ले जाती है। डॉम पार्क के अपार्टमेंट में पहले आता है और उसे पैर से पकड़कर खिड़की से उल्टा लटकाने के बाद छोड़ देता है। ब्रायन भी पार्क के घर की तरफ जा रहा होता है और उसे बचा लेता है और पार्क एफबीआई का नया मुखबिर बन जाता है। पार्क ब्रायन को लॉस एंजिल्स में होने वाली एक स्ट्रीट रेस में शामिल करवा देता है; विजेता अमेरिका मेक्सिको सीमा के बीच हेरोइन की तस्करी करने वाली टीम का अंतिम ड्राइवर बनेगा; ब्रायन जब्त गाड़ियों में से एक संशोधित निसान स्काईलाइन जीटी-आर आर34 को चुनता है और डॉम अपनी 1970 संशोधित शेवरोले शेविल एसएस का इस्तेमाल करता है। डॉम भी इस रेस में भाग लेने के लिए पहुँचता है। रेस के दौरान दो ड्राइवरों की मृत्यु हो जाती है। डॉम ब्रायन की कार को टक्कर मार देता है जिससे ब्रायन की कार का संतुलन बिगड़ जाता है और डॉम रेस जीत जाता है। ब्रायन एक एफबीआई एजेंट के रूप में अपनी शक्ति का उपयोग करके एक अन्य ड्राइवर ड्वाइट म्यूएलर को गिरफ्तार कर लेता है और टीम में उसकी जगह ले लेता है।
अगले दिन टीम ब्रागा के एक आदमी फीनिक्स से मिलती है। डॉम को यह पता चलता है कि लेटी की हत्या फीनिक्स ने ही की है। वे बचने के लिए भूमिगत सुरंगों के रास्ते गाड़ी चलाकर सीमा पार जाते हैं। ब्रायन को पूर्व जानकारी थी कि हेरोइन पहुँचाने के बाद ब्रागा ड्राइवरों को मारने का आदेश दे देता था और एक तनावपूर्ण गतिरोध के बाद डॉम ब्रागा के आदमियों का ध्यान बंटाने के लिए अपनी कार को दुर्घटनाग्रस्त कर देता है और ब्रायन एक हमर गाड़ी को अपने कब्जे में ले लेता है जिसमे 60 मिलियन अमरीकी डॉलर कीमत की हेरोइन पड़ी हुई है। वे हेरोइन को पुलिस के एक परिसर में छुपा देते हैं जहां ब्रायन एक संशोधित सुबारू Wrx Sti को चुनता है। अगले दिन, ब्रायन अपने वरिष्ठ अधिकारियों से कहता है कि वह ब्रागा को एक जाल में फंसा सकता है और हेरोइन के बदले पैसा देने के लिए उसे खुद आने को मजबूर कर देगा ताकि पुलिस उसे पकड़ सके. लेकिन वह डॉम को माफ़ी दिए जाने के बाद ही ऐसा करेगा. हालांकि, मिलने के स्थान पर खुद को ब्रागा कहने वाला व्यक्ति बहुरुपिया निकला और कैम्पोस बचकर मेक्सिको भाग गया।
ब्रायन और डॉम ब्रागा को पकड़ने के लिए अकेले ही मैक्सिको पहुंच जाते हैं। वह उन्हें एक चर्च में मिलता है और वे उसे गिरफ्तार कर लेते हैं। जब ब्रागा के गुर्गे उसे बचाने के लिए आते हैं, ब्रायन और डॉम भूमिगत सुरंगों का इस्तेमाल करके अमेरिका वापस आने लगते हैं। ब्रागा के कुछ आदमी मारे जाते हैं और फीनिक्स द्वारा सुरंग के अंत में ब्रायन का रास्ता रोके जाने के कारण उसकी कार दुर्घटनाग्रस्त हो जाती है और वह घायल हो जाता है। इससे पहले की फीनिक्स ब्रायन को मारे, डॉम आता है और फीनिक्स को मार देता है। जब पुलिस और हेलीकाप्टर अमेरिका की तरफ वाले दुर्घटना स्थल पर आना शुरू होते हैं तब ब्रायन डॉम से निकल भागने के लिए कहता है। डॉम कहता है कि वह भागते-भागते थक चुका है। ब्रायन द्वारा क्षमादान का अनुरोध किये जाने के बावजूद जज डॉम को 25 वर्षीय उम्र कैद की सजा सुना देते हैं। फिल्म के अंतिम दृश्य में डॉम जेल की एक बस में बैठता है जो उसे लोम्पोक जेल ले जायेगी. बस जब सड़क पर जा रही होती है, टेगो तथा डॉन उमर के साथ मीया और ब्रायन अपनी गाड़ियों में बैठकर उसे बचाने के लिए आते हैं।
फिल्म की कारों का निर्माण दक्षिणी कैलिफोर्निया की सैन फरनांडो वैली में किया गया था। फिल्म के लिए लगभग 240 कारों को बनाया गया था। हालांकि, ये नकली गाड़ियां वास्तविक गाड़ियों के मानकों से मेल नहीं खाती थीं। उदाहरण के लिए, हॉट रॉड मैगज़ीन के डेविड फ्रीबर्गर द्वारा निर्मित 1973 शेवरोले कामारो एफ-बॉम्ब की नकल में 3-स्पीड ऑटोमेटिक ट्रांसमिशन वाला 300 एचपी क्रेट वी8 इंजन शामिल था, जबकि वास्तविक कार में 5-स्पीड ट्रांसमिशन वाला ट्विन-टर्बो, 1500 एचपी इंजन लगा हुआ था। इसके अलावा, मूल फिल्म में इस्तेमाल होने वाली डॉज चार्जर 426 हेमी आर'टी 1970 में निर्मित थी, जबकि इस फिल्म में इस्तेमाल होने वाली कार 1969 में निर्मित डॉज चार्जर आर/टी 426 हेमी थी जिसके सामने के ग्रिल में थोड़ा संशोधन कर दिया गया था ताकि यह 1970 की कार लगे; मूल 1970 डॉज चार्जर को मरम्मत के लिए पूरी तरह टुकड़े-टुकड़े कर दिया गया था।इसमें प्रयुक्त निसान स्काईलाइन जीटी-आर आर34 एक 1,000 हॉर्स पावर वाली गाड़ी थी जो जापान की सीधी सडकों पर 240 मिल प्रति घंटा से भी अधिक की रफ़्तार से दौड़ने में सक्षम थी। निर्माता दल के लिए इस कार को बना पाना मुश्किल था इसलिए उन्होंने शूटिंग के लिए इसकी नकली गाड़ियों तथा स्काईलाइन जीटी-टी के अन्य मॉडलों का प्रयोग किया।
फास्ट एंड फ्यूरियस का संगीत ब्रायन टाइलर द्वारा दिया गया है जिन्होंने इसे 20th सेंचुरी फॉक्स के न्यूमैन स्कोरिंग स्टेज पर हॉलीवुड स्टूडियो सिंफनी के साथ रिकॉर्ड किया। 78 से अधिक संगीत मिनटों वाले इस संगीत एल्बम को सीडी पर वारेज साराबांदे रिकार्डस द्वारा जारी किया गया।
फिल्म के ट्रेलर में 'डज इट औफेंड यू, येह?' के गाने "वी आर रॉकस्टार्स" तथा सोल्जा बॉय टेल 'एम के "क्रैंक दैट" गाने के ट्राविस बार्कर द्वारा रीमिक्स किये गए एक संस्करण को दिखाया गया है।
आधिकारिक साउंडट्रेक को 31 मार्च 2009 को स्टार ट्रेक पर जारी किया गया। साउंडट्रेक के प्रथम एकल गाने का शीर्षक "ब्लैंको" था जिसे पिटबुल ने गाया है, इसमें फैरेल विलियम्स को दिखाया गया है और दी नेप्च्यून्स इसका निर्माता है। इस साउंडट्रेक के प्रथम प्रोमो सिंगल का शीर्षक था "क्रैंक दैट " जिसे सोल्जा बॉय द्वारा गाया गया है और ट्राविस बार्कर को दिखाया गया है। इस एल्बम का दूसरा गाना है "क्रेज़ी" जिसे पिटबुल द्वारा गाया गया है और लिल जॉन को दिखाया गया है। इस गाने को पिटबुल के आगामी एल्बम में भी शामिल किया गया है। एल्बम का तीसरा और अंतिम गाना है "बैड गर्ल्स" जिसे रॉबिन थिके ने गाया है। साउंडट्रेक में बुस्ता राइम्स द्वारा गाये गए गीत "जी-स्ट्रो" को भी रखा जायेगा, जिसमे फैरेल विलियम्स को दिखाया गया है और यह दी नेप्च्यून्स द्वारा निर्मित है। यह गाना बुस्ता राइम्स के एल्बम बैक ऑन माई बी.एस. का एक बचा हुआ गाना है। अमेज़न ने इस इस एल्बम को 5 में से 3.5 का औसत स्कोर देते हुए इसे एक स्पैनिश-थीम्ड रैप साउंडट्रेक कहा है जिसके अधिकांश गाने औसत दर्जे के ही हैं। इंटरस्कोप तथा स्टार ट्रेक रिकॉर्ड्स ने "क्रैंक दैट" गाने के बिना ही फिल्म के साउंडट्रेक को जारी किया था।
इस एल्बम से कोरियाई ग्रुप TVXQ के गाने "राइजिंग सन" को भी निकाल दिया गया था।
फिल्म के जापानी संस्करण में जापानी रॉक समूह दी गैजेट के गाने "बिफोर आई डिके" को दिखाया गया है।
क्लब के एक दृश्य के बैकग्राउंड में फिल्माए गए गाने "राइड" को भी दिखाया गया है; इसे केर्विन्स जोसेफ तथा ट्राविस बेकर द्वारा लिखा और इंडिगी एवेन्यू म्यूजिक पब्लिशिंग, इंडिगी म्यूजिक के सौजन्य से, द्वारा प्रकाशित किया गया था।
यह फिल्म संयुक्त राज्य अमेरिका में 3 अप्रैल 2009 को रिलीज़ की गई। इसे मूल रूप से 12 जून 2009 को रिलीज किया जाना था, लेकिन तिथि को घटाकर 3 अप्रैल 2009 कर दिया गया। यह प्रथम मोशन-इन्हान्स्ड फिल्म थी जिसमे डी-बॉक्स मोशन फीडबैक तकनीक का प्रयोग किया गया और केवल कुछ चुनिंदा थियेटरों में ही दिखाया गया।
 फास्ट एंड फ्यूरियस को पेशेवर आलोचकों से मिश्रित समीक्षाएँ प्राप्त हुई हैं। रॉटेन टोमेटोज वेबसाइट पर एकत्रित 166 समीक्षाओं के आधार पर इस फिल्म को 28% रेटिंग और मेटाक्रिटिक पर 27 समीक्षाओं के आधार पर 45% रेटिंग प्रदान की गयी। 
एंटरटेंमेंट वीक्ली, दी हॉलीवुड रिपोर्टर, और दी लॉस एंजिल्स टाइम्स, इन सभी ने फिल्म की प्रशंसा की है। 
पिछली फिल्मों को सकारात्मक समीक्षाएं प्रदान करने वाले रोजर एबर्ट ने इस फिल्म के लिए प्रतिकूल टिप्पणियां दी हैं: "मैं फिल्म की कला की प्रशंसा करता हूँ लेकिन यह फिल्म मुझे कतई पसंद नहीं आई. वीडियो गेम्स में परिवर्तित की जा चुकी श्रृंखला की तीन पिछली फिल्मों के बाद, हमें एक चौथी फिल्म की क्या आवश्यकता है? ओह. मैंने अभी-अभी अपने प्रश्न का जवाब स्वयं ही दे दिया."
अपनी रिलीज के पहले दिन फिल्म ने 30.5 मिलियन डॉलर की कमाई की और वीकेंड में 70,950,500 डॉलर की कमाई के साथ शीर्ष पर रही; यह कमाई टोक्यो ड्रिफ्ट द्वारा घरेलू बाजार में अपने पूरे प्रदर्शन के दौरान होने वाली कमाई से भी ज्यादा है। इस फिल्म का प्रथम वीकेंड 2009 का छठा सबसे बड़ा वीकेंड साबित हुआ जो फिल्म जगत के अधिकांश जानकारों की उम्मीद से दुगना था। अप्रैल के महीने में अपने प्रथम वीकेंड, तथा कार आधारित किसी भी फिल्म द्वारा सर्वाधिक कमाई करने का रिकॉर्ड भी इसी के पास है, इसके पहले यह रिकॉर्ड 60.1 मिलियन की कमाई के साथ कार्स के पास था। फास्ट एंड फ्यूरियस के पास वसंत में रिलीज फिल्मों के सबसे बड़े प्रथम वीकेंड का रिकॉर्ड भी था, जिसे बाद में टिम बर्टन की एलिस इन वंडरलैंड ने तोड़ दिया. अपने प्रथम वीकेंड में इसने दुनिया भर में 102.6 मिलियन डॉलर की कमाई की है जिसमे से 7.2 मिलियन डॉलर यूके से, 8.6 मिलियन डॉलर रूस से, 6 मिलियन डॉलर फ़्रांस से और 3 मिलियन डॉलर जर्मनी से आये. 19 जुलाई 2009 तक घरेलू बाजार में 155,064,265 मिलियन डॉलर और पूरी दुनिया में 359,264,265 मिलियन डॉलर की कमाई के साथ यह इस फ्रेंचाइज़ की सबसे सफल फिल्म बन गयी है और कार आधारित फिल्मों की श्रेणी में दूसरे नंबर पर है, पहला स्थान कार्स का है।
 फास्ट एंड फ्यूरियस को को 28 जुलाई 2009 को डीवीडी और ब्लू-रे पर रिलीज़ किया गया। डीवीडी एक दो-डिस्क वाला सेट है जिसमें शामिल हैं: 
1 नवम्बर 2009 तक डीवीडी ने 2,900,861 प्रतियों की बिक्री के साथ 47.2 मिलियन डॉलर की कमाई की है और फिल्म के टिकटों की विश्वव्यापी बिक्री से होने वाली कमाई के साथ इसकी कुल कमाई 407,085,500 मिलियन डॉलर रही है।
4 फ़रवरी 2010 यूनिवर्सल द्वारा पुष्टि की गई विन डीजल और पॉल वॉकर फास्ट एंड फ्यूरियस के फास्ट फाइव नामक सीक्वेल में फिर से काम करेंगे. जस्टिन लिन पुनः इसका निर्देशन करेंगे जबकि इसकी कहानी को क्रिस मॉर्गन द्वारा लिखा जायेगा, जिसमें डॉम टोरेटो तथा ब्रायन ओ'कॉनर को साथ मिलकर कानून से बचते हुए दिखाया जायेगा. 2010 के उत्तरार्ध में इसका निर्माण किया जाना था ताकि जून 2011 में इसको रिलीज किया जा सके. 
मार्च 2010 में निर्माता नील एच. मोरिट्ज़ ने एक साक्षात्कार में बताया कि फास्ट फाइव को उस वर्ष गर्मियों में ब्राजील, प्यूर्टो रिको, लॉस एंजिल्स तथा एटलांटा में फिल्माया जाना है। उन्होंने यह भी कहा कि श्रृंखला छठी कड़ी को भी विकसित किया जा रहा है लेकिन दोनों फिल्मों को एक के बाद एक नहीं फिल्माया जायेगा.
इस फिल्म में शामिल रैपर लूडाक्रिस ने अपने ट्विटर पेज के माध्यम से पुष्टि की कि शुरुआती शूटिंग मंगलवार, 9 नवम्बर को समाप्त हो चुकी है।
