इस्माइल दरबार हिन्दी फिल्मों के एक प्रसिद्ध संगीतकार हैं। वह बिग बॉस 3 के प्रतिभागी भी रहे थे। 
इस्माइल कई वर्षों तक राजेश रोशन, नदीम-श्रवण, लक्ष्मीकांत-प्यारेलाल वगैरह के लिये वायलिन-वादक रहे। उनकी संगीतकार के रूप में पहली फिल्म 1995 की रंगीला होने वाली थी। लेकिन कई सालों बाद उनको संजय लीला भंसाली ने 1999 की अपनी फिल्म हम दिल दे चुके सनम में काम दिया। इसका संगीत बहुत सराहा गया और उन्हें सर्वश्रेष्ठ संगीतकार का राष्ट्रीय फिल्म पुरस्कार प्राप्त हुआ था। इसके बाद संजय की 2002 की फिल्म देवदास का भी बहुत संगीत सफल रहा था। इसके बाद इस्माइल ने कई फिल्में की लेकिन उन्हें सफलता नहीं मिली।
