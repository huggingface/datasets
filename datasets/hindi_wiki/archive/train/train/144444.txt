चुवाशी मध्य रूस में बोली जाने वाली एक तुर्की भाषा है। यह चुवाश गणतंत्र और उसके पड़ोसी इलाक़ों में बोली जाती है और तुर्की भाषा-परिवार की ओग़ुर शाखा की इकलौती जीवित भाषा है । चुवाशी तुर्की परिवार में निराली है क्योंकि अपनी एक अलग शाख़ में होने के कारण इसमें और अन्य जीवित तुर्की भाषाओँ में बहुत अंतर है और उनको बोलने वाले चुवाशी नहीं समझ सकते। चुवाशी सिरिलिक लिपि में लिखी जाती है। इसे सन् 2002 की जनगणना में 16.4 लाख लोगों ने अपनी मातृभाषा बताया था।
