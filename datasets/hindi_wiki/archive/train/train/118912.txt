दूरदर्शन नेशनल भारत में एक केन्द्र शासित हिन्दी टीवी चैनल है तथा इस चैनल की पहुँच भारत के लगभग हर हिस्से तक है।यह विभिन्न आयोजनों जैसे गणतंत्र दिवस समारोह, स्वतंत्रता दिवस समारोह, राष्ट्रीय पुरस्कार प्रस्तुति समारोह, राष्ट्रपति और देश के प्रधानमंत्री के भाषण, संसद के संयुक्त सत्र में राष्ट्रपति के अभिभाषण, महत्वपूर्ण संसदीय बहसों, रेलवे और सामान्य बजट प्रस्तुतियों, लोक सभा और राज्य सभा में प्रश्न काल, चुनाव परिणाम और विश्लेषण, शपथ ग्रहण समारोह, राष्ट्रपति और प्रधानमंत्री की विदेश यात्राओं और भारत के लिए महत्वपूर्ण विदेशी गणमान्य व्यक्तियों की यात्राओं डीडी नेशनल पर सीधा प्रसारण होता है।यह विभिन्न शिक्षा से संबधित कार्यक्रमों जैसे इंदिरा गांधी राष्ट्रीय मुक्त विश्वविद्यालय विश्वविद्यालय अनुदान आयोग, शैक्षिक प्रौद्योगिकी के केन्द्रीय संस्थान और शिक्षा प्रौद्योगिकी के राज्य संस्थान के साथ-साथ मनोरंजक कार्यक्रमों का भी प्रसारण करता है।
आमतौर पर, भारत में खेले जा रहे एकदिवसीय क्रिकेट तथा 20-20 क्रिकेट जैसे अंतरराष्ट्रीय मैचों का डीडी नेशनल पर सीधा प्रसारण किया जाता है। इस पर 2014 में संपन्न हुए पुरुषों के हॉकी विश्व कप के सेमीफाइनल और फाइनल मुकाबलों के अतिरिक्त उन मुकाबलों का भी प्रसारण किया गया जिसमें भारत शामिल था।
