5जी मोबाइल फोन वायरलैस सेवा की पॅाचवी पीढ़ी है। इससे पिछली 2जी, 3जीऔर 4जी पीढ़ियां थीं।5जी की स्पीड कम से कम 4-5 गीगाबाइट पर सेकंड होगी। 5जी टेक्नोलॉजी के बाद इंटरनेट के उपयोगकर्ताओं को डाटा की हाई डेन्सिटी मिलने लगेगी। बेहतर कवरेज मिलेगा और मोबाइल उपकरणों की बैटरी भी कम खर्च होगी। मई 2013 से ही इस टेक्नोलॉजी पर काम शुरू हो गया था।
5जी टेक्नोलॉजी के रिसर्च एंड डवलपमेंट में चीन अग्रणी देश है। चीन ने 5जी के तीसरे चरण पर काम शुरू कर दिया है। चाइना मोबाइल कम्युनिकेशंस कॉर्पोरेशन और हुवेई टेक्नोलॉजीज कॉर्पोरेशन लिमिटेड इस अनुसंधान में सबसे आगे हैं। उम्मीद है कि जून 2018 में 5जी मानकों का पहला प्री-कॉमर्शिल प्रोडक्ट आ जाएगा। 
5जी जिस तरह से तैयार किया जा रहा है उसके अनुसार यह वर्तमान एलटीई नेटवर्क पर काम कर सकेगा। इसके अधिकतर फीचर एलटीई-एडवांस मानकों पर काम सकेंगे। एक अनुमान के अनुसार वर्ष 2025 तक दुनिया की एक-तिहाई आबादी को 5जी नेटवर्क से कवरेज मिलेगा। 
5जी टेक्नोलॉजी के विकास के लिए 5जी फोरम बड़े स्तर पर काम कर रही है। इन फोरम पर सॉफ्टवेयर इंजीनियर, वायरलेस कम्युनिकेशन एक्सपर्ट, मोबाइल हैंडसेट कम्पनियां, मोबाइल सर्विस प्रोवाइडर कम्पपनियां, विभिन्न देशों की सरकारें आपसी समन्वय और सहयोग से काम कर रहे हैं।
