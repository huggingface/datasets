प्रतापसिंह छत्रपति शाहू द्वितीय के पुत्र थे।
प्रतापसिंह पिता के मृत्यु के बाद सतारा के सिंहासन पर बैठा । वह सच्चरित्र, उदार, बुद्धिमान्, विद्याप्रेमी तथा धार्मिक वृत्ति का व्यक्ति था। सतारा की सत्ता तो पहिले ही शून्यप्राय हो चुकी थी। पेशवा बाजीराव द्वितीय ने प्रतापसिंह को बसौटा के एकाकी किले में रख, उसे और भी अपंग बना दिया था। आंग्ल मराठा युद्ध में अष्टा में बाजीराव की पराजय के बाद वह अँगरेजों के अधिकार में आ गया। अँगरेजों ने उसे छोटा सा राज्य दे पुन: सतारा में सिंहासनासीन किया । प्राय: तीन साल वह ग्रांट के अभिभावकत्व में रहा। 1822 में उसे पूर्ण शासनाधिकार सौंपे गए। 1839 में, राज्यद्रोह के अभियोग पर पदच्युत कर, उसे बनारस निष्कासित कर दिया गया, जहाँ 1847 में दयनीय परिस्थिति में उसकी मृत्यु हो गई।
