बचत खाते, खुदरा वित्तीय संस्थाओं द्वारा बनाये रखे जाने वाले खातों को कहते हैं जो ब्याज तो प्रदान करते हैं लेकिन जिन्हें सीधे तौर पर धन के रूप में इस्तेमाल नहीं किया जा सकता है। इन खातों में ग्राहक अपने अतिरिक्त धन के कुछ हिस्से को अलग रखने के साथ-साथ थोड़ा ब्याज भी कमा सकते हैं।
संयुक्त राज्य अमेरिका में नियम D, 12 CFR 204.2 के तहत "सेविंग्स डिपोजिट " शब्द में वह जमा या खाता शामिल होता है जो धारा 204.2 की आवश्यकताओं को पूरा करता है और जिसमें से डिपोजिट अनुबंध या अमानतदार के नियमों के तहत जमाकर्ता के पास प्रति माह या कम से कम चार हफ्तों की स्टेटमेंट साइकल के दौरान छह बार तक हस्तांतरण या निकासी की अनुमति या अधिकार होता है। अमानतदार इन छह में से तीन ट्रांसफर को चेक, ड्राफ्ट, डेबिट कार्ड, या जमाकर्ता कार्ड, या जमाकर्ता के तृतीय पक्ष को देय अन्य किसी समान आदेश द्वारा किये जाने की अनुमति दे सकती है। जमा की संख्या को सीमित करने संबंधी कोई नियम नहीं है लेकिन कुछ बैंक स्वयं ऐसा करने का निर्णय ले सकते हैं।
अधिकांश यूरोपीय देशों के भीतर जमा खातों पर मिलने वाले ब्याज पर स्रोत पर कर लगाया जाता है। कुछ देशों की उच्च दरों के कारण विदेशी जमा उद्योग में भारी वृद्धि हुई है। संभावित कर चोरी के प्रति चिंता के कारण इन विदेशी वित्तीय केन्द्रों को अर्जित ब्याज की जानकारी को ईयू कर अधिकारियों के साथ साझा करने या विदेशी खातों पर देय ब्याज पर कटने वाले कर को रोककर रखने वाले केन्द्रों के रूप में इस्तेमाल किया जाता है। खाता धारकों को रोककर रखे गए कर का भुगतान करना होता है या प्रासंगिक अधिकारियों के समक्ष खाताधारक संबंधी जानकारी का खुलासा करना होता है।
बचत खाते से निकासी कभी-कभार अधिक महँगी होती है और डिमांड/करेंट अकाउंट में समान वित्तीय लेनदेन की अपेक्षा काफी अधिक होती है और इसमें समय भी काफी अधिक लग सकता है। हालांकि, अधिकांश बचत खातों में निकासी को सीमित नहीं किया जाता है। संयुक्त राज्य अमेरिका में नियम डी का उल्लंघन करने पर अक्सर एक सेवा शुल्क देना पड़ता है या खाते के दर्जे को घटाकर उसे चेकिंग अकाउंट भी बनाया जा सकता है। ऑनलाइन खातों की सबसे बड़ी खामी, ऑटोमेटेड क्लियरिंग हाउस द्वारा ऑनलाइन खाते से धन को "इंट और पत्थर" के एक बैंक में ट्रांसफर करने में लगने वाला समय है। ऑनलाइन बैंक से धन को निकालकर स्थानीय बैंक में हस्तांतरित किये जाने की अवधि के दौरान कोई ब्याज नहीं मिलता है
कुछ वित्तीय संस्थाएं केवल-ऑनलाइन बचत खाते ही प्रदान करती है। ये आम तौर पर उच्च ब्याज दर प्रदान करते हैं और इनमे सुरक्षा संबंधी प्रतिबंध भी अधिक होते हैं। इंटरनेट के विकास के साथ उच्च ब्याज दर प्रदान करने वाले खातों की लोकप्रियता भी बढ़ रही है।
