
टाटा कंसल्टेंसी सर्विसेस लिमिटेड एक भारतीयबहुराष्ट्रीय कम्पनी सॉफ्टवेर सर्विसेस एवं कंसल्टिंग कंपनी है। यह दुनिया की सबसे बड़ी सूचना तकनीकी तथा बिज़नस प्रोसेस आउटसोर्सिंग सेवा प्रदाता कंपनियों में से है। साल 2007 में, इसे एशिया की सबसे बड़ी सूचना प्रोद्योगिकी कंपनी आँका गया। भारतीय आई टी कंपनियों की तुलना में टीसीएस के पास सबसे अधिक कर्मचारी हैं। टीसीएस के 44 देशों में 2,54,000 कर्मचारी हैं। 31 मार्च 2012 को ख़त्म होने वाले वित्तीय वर्ष में कंपनी ने 10.17 अरब अमेरिकी डॉलर का समेकित राजस्व हासिल किया। टीसीएस भारत के नेशनल स्टॉक एक्सचेंज तथा बॉम्बे स्टॉक एक्सचेंज में सूचीबद्ध कंपनी है।
टीसीएस एशिया की सबसे बड़ी कंपनी समूह में से एक टाटा समूह का एक हिस्सा है। टाटा समूह ऊर्जा, दूरसंचार, वित्तीय सेवाओं, निर्माण, रसायन, इंजीनियरिंग एवं कई तरह के उत्पाद बनाता है। वित्त वर्ष 2009-10 में कंपनी का मुनाफा 33.19% बढ़कर 7,000.64 करोड़ रुपये हो गया। इस दौरान कंपनी की आमदनी करीब 8% बढ़कर 30,028.92 करोड़ रुपये हो गयी। अप्रैल 2018 में, टीसीएस बॉम्बे स्टॉक एक्सचेंज में अपनी एम-कैप 6,79,332.81 करोड़ रुपये के बाद 100 अरब डॉलर के बाजार पूंजीकरण करने वाली पहली भारतीय आईटी कंपनी बन गई, और दूसरी भारतीय कंपनी ।
टाटा कंसल्टेंसी सर्विसेस की स्थापना सन् 1968 में हुई। इसकी शुरुआत टाटा समूह के एक विभाग के तौर पर "टाटा कंप्यूटर सेंटर" के नाम से हुई। तब इसका मुख्य व्यवसाय अपने ही समूह की अन्य कंपनियों को कंप्यूटर सेवाएं प्रदान करना था। जल्द ही कम्प्यूटरीकरण तथा कंप्यूटर सेवाओं की क्षमताएं उजागर होने लगीं और तब टाटा इलेक्ट्रिक कंपनी के एक इलेक्ट्रिकल इंजीनियर फ़कीर चंद कोहली को "टाटा कंप्यूटर सेंटर" का जनरल मेनेजर बनाया गया। कुछ ही समय बाद कंपनी का नामकरण टाटा कंसल्टेंसी सर्विसेस कर दिया गया।
टीसीएस ने अपना पहला सॉफ्टवेयर एक्सपोर्ट प्रोजेक्ट 1974 में आरम्भ किया जब कंपनी ने हॉस्पिटल इन्फोर्मेशन सिस्टम को बुर्होज़ मीडियम सिस्टम्स कोबोल से बुर्होज़ स्मॉल सिस्टम्स कोबोल में बदल दिया। इस प्रोजेक्ट को पूरी तरह से टीसीएस मुंबई में आई.सी.एल. 1903 कंप्यूटर पर अंजाम दिया गया। 1980 में भारतीय सॉफ्टवेर उद्योग के कुल निर्यात में 63% योगदान टीसीएस और उसकी एक सहयोगी फर्म ने दिया, जबकी अन्य कंपनियों की हिस्सेदारी मात्र 40 लाख डॉलर थी। 1984 में टीसीएस ने सान्ताक्रुज़ इलेक्ट्रोनिक्स एक्सपोर्ट प्रोसेसिंग ज़ोन, मुम्बई में अपना एक दफ्तर स्थापित किया।
1990 के दशक में टीसीएस के कारोबार में ज़बरदस्त बढोत्तरी हुयी, जिसके परिणाम स्वरुप कंपनी ने बडे पैमाने पर भर्तियाँ कीं। 1990 के दशक के आरंभिक एवं मध्य के वर्षों में, टी सी एस ने ख़ुद को एक सॉफ्टवेर उत्पाद निर्माता कंपनी के तौर पर पुनः स्थापित किया। 1990 के दशक के आख़री सालों में, टीसीएस ने तीन आयामों वाली रणनीती का प्रयोग किया - खूब पैसा कमाने वाले नए उत्पादों का विकास करना, घरेलू तथा अन्य तेज़ी से प्रगति करने वाले बाजारों पर कब्ज़ा ज़माना और दूसरी कंपनियों के विलय व अधिग्रहण से अपना आकार बढाना। 1998 के अंत में, कंपनी ने फ़ैसला किया कि पैसा कमाने के नए अवसरों पर ध्यान केंद्रित किया जाए, जिनमें वाई टू के तथा यूरो कनवर्ज़न भी शामिल थे। 1990 के दशक के अंत में ई-बिज़नस पर कंपनी ने ख़ास ध्यान दिया।
2004 में टीसीएस एक सार्वजनिक रूप से सूचीबद्ध कंपनी बन गयी।
टीसीएस कई क्षेत्रों से सम्बन्धित सेवाएँ प्रदान करती है। वर्ष 2011-2012 में, टीसीएस के कुल आमदनी में विभिन्न सेवा क्षेत्रों का प्रतिशत इस प्रकार था-
सेवाओं के अलावा टीसीएस कुछ उत्पाद भी मुहैया कराती है।टीसीएस बैंक्स टीसीएस मास्टरक्राफ्ट टीसीएस प्रौद्योगिकी उत्पाद
टी सी एस के डवलपमेंट सेंटर एवं/या प्रादेशिक कार्यालय निम्नलिखित भारतीय शहरों में स्थित हैं: अहमदाबाद, बंगलोर, वडोदरा, भुवनेश्वर, चेन्नई, कोयम्बटूर, दिल्ली, गांधीनगर, गोवा, गुडगाँव, हैदराबाद, जमशेदपुर, कोच्ची, कोलकाता, लखनऊ, मुंबई, नोएडा, पुणे और तिरुवनंतपुरम
अफ्रीका: दक्षिण अफ्रीका
एशिया :बहरीन, चीन, इंडोनेशिया, इस्राईल, जापान, मलेशिया, सऊदी अरब, सिंगापूर, दक्षिण कोरिया, ताइवान, थाईलैंड, यू.ए.ई.
ऑस्ट्रेलिया: ऑस्ट्रेलिया
यूरोप:
बेल्जियम, डेनमार्क, फिनलैंड, फ्रांस, जर्मनी, हंगरी, आइसलैंड, आयरलैण्ड, इटली, लक्ज़मबर्ग, नीदरलैंड, नोर्वे, पुर्तगाल, स्पेन, स्वीडन, स्विट्जरलैंड, युनाईटेड किंगडम
उत्तरी अमरीका:कनाडा, मेक्सिको, संयुक्त राज्य अमरीका
दक्षिण अमेरिका:अर्जेंटीना, ब्राज़ील, चिली, कोलम्बिया, इक्वाडोर, उरुग्वे
नए डोमेन सोल्युश्नो के शोध एवं विकास हेतु टी सी एस की अनुसंधान तथा विकास प्रयोगशालाएं 5 देशों में फ़ैली हैं। इनमें से ज्यादातर लैबस भारत में ही स्थित हैं।
टाटा अनुसंधान विकास एवं डिजाइन केन्द्र, टीसीएस इनोवेशन लैब्स नेटवर्क का एक हिस्सा है जिसकी स्थापना 1981 में पुणे में हुयी.यह केन्द्र अनुसंधान एवं विकास सॉफ्टवेयर इंजीनियरिंग और प्रोसेस इंजीनियरिंग का काम करता है।
TRDDC में अनुसंधान और विकास कार्य विभिन्न समूहों में किया जाता है और हर समूह अपने क्षेत्र में विशेषज्ञता हासिल करता है। एक दूसरे से सम्बन्ध रखने वाले प्रोजेक्ट्स भी यहाँ किए जाते हैं। TRDDC टीसीएस एवं बड़े ग्राहकों हेतु समाधान प्रदान करता है। इसके उत्पादों को एक्लिप्स इंटीग्रेशन फ्रेम वर्क के साथ एकीकृत करने के प्रयास चल रहे हैं।
TRDDC का प्रोसेस इंजीनियरिंग ग्रुप इस्पात व ऑटो मोटिव सेक्टर के लिए औद्योगिक यूनिट ऑपरेशंस की मोडेलिंग एवं अनुकूलन पर ध्यान केंद्रित करता है।
इसके अलावा, TRDDC लैंगुएज प्रोसेसिंग, फोर्मल मेथड, आरटीफिशिअल इंटेलिजेंस डीसीजन सपोर्ट के क्षेत्रों में भी सक्रीय है।
जनवरी 2007 में TRDDC ने पुणे स्थित अपने मुख्यालय में अपनी सिल्वर जुबली मनाई.मुख्य अतिथि थे पूर्व राष्ट्रपति डॉ॰ ए. पी. जे अब्दुल कलाम .
कंपनी विभिन्न स्थलों पर तरक्की कर रही है जैसे पूर्वी यूरोप, लैटिन अमेरिका और चीन कंपनी लिमिटेड Co. Ltd.)) कंपनी का खास ध्यान उत्तरी अमेरिका तथा यूरोपियन बाज़ारों पर है।
टीसीएस ने ई-गवर्नेंस प्रोजेक्ट को मिशन के तौर पर लॉन्च किया है। एम् सी ए -21 को भारत सरकार के कारपोरेट मामलों के मंत्रालय हेतु बनाया गया है। टीसीएस ने राष्ट्रीय ग्रामीण रोजगार गारंटी योजना के लिए एक स्वचालित सोल्यूशन भी बनाया है, जो नुक्सान और भ्रष्टाचार को कम करता है।
टीसीएस नेशनल स्किल्स रजिस्ट्री का हिस्सा है, जो की भारत की आई टी सेवाओं और बी पी ओ कंपनियों में काम करने वाले सभी कर्मचारियों का डाटा बेस है। NSR का उद्देश्य है की आई टी तथा बी पी ओ उद्योग में भर्ती को बेहतर बनाना, जिस से की विश्व में भारत को प्रतिस्पर्धात्मक लाभ बना रहेगा.
टीसीएस ने एक नया सॉफ्टवेर डिजाईन किया है, जो राष्ट्रीय साक्षरता मिशन को भारत से निरक्षरता उन्मूलन का लक्ष्य पाने में मदद करेगा। यह सॉफ्टवेर इस तरह तैयार किया गया है कि यह वयस्कों को वर्णमाला के बजाय शब्दों द्वारा एक भाषा सिखाने में मदद करता है। इस तरह वे काम चलाऊ साक्षर बन जाते हैं, जो अख़बारों की आसान सुर्खियाँ, साइन बोर्ड, निर्देश आदि पढ़ सकते हैं।
टी सी एस ने उत्तरी अमेरिका, यूरोप और एशिया प्रशांत में अपने नियार्शोअर सेंटर, हंगरी, उरुगुए व ब्राजील में प्रादेशिक डेवलपमेंट सेंटर तथा भारत के अलावा चीन में एक वैश्विक डेवलपमेंट सेंटर स्थापित किया है।
2006 में टाटा ने चिली की कोमिक्रोम S.A. का अधिग्रहण किया। ऑस्ट्रेलिया के वित्तीय नेटवर्क सेवा प्राइवेट लिमिटेड, और स्वीडन के के भारतीय आई टी रेसोर्सिस AB टी सी एस की सहायक कंपनियां हैं।
कंपनी ने दो सहायक कंपनियों की स्थापना की है। टीसीएस ऍफ़ एन एस प्राइवेट लिमिटेड ऑस्ट्रेलिया और डिलीजेंटा लिमिटेड यु केकंपनी ने और भी सहायक कंपनियां स्थापित की हैं जैसे पुर्तगाल युनिपेसोल लिमितादा पुर्तगाल में, टाटा कंसल्टेंसी सर्विसेस लक्सम्बर्ग S.A. लक्सम्बर्ग में और टाटा कंसल्टेंसी सर्विस चिली लिमिटेड, चिली में. 31 मार्च 2006 तक कंपनी की 49 सहयोगी कंपनियां थी।
मार्च 2006 में कंपनी ने अपनी सहयोगी डिलीजेंटा लिमिटेड के माध्यम से पर्ल ग्रुप सर्विसेस लिमिटेड के कुछ बिज़नस भी हासिल कर लिए. इस अधिग्रहण में शामिल थे कुछ विशेष इंश्योरेंस कांट्रेक्ट तथा क्लेम एडमिनिस्ट्रेशन बिज़नस व असेट, जिसमें साख एवं तकनिकी जानकारी शामिल है।
कंपनी ने इंटलनेट ग्लोबल सर्विसेस लिमिटेड से अनुबंध कर के एक संयुक्त उद्यम आरम्भ किया है। जी एम् डील के लिए टी सी एस ई डी एस के साथ हाथ मिला रही है, बिज़नस का कुछ भाग पाने के लिए.
फ़रवरी 2007 में टी सी एस ने चीन में माइक्रोसॉफ्ट तथा तीन चीनी कंपनियों के साथ वेंचर शुरू किया - टाटा इन्फोर्मेशन टेक्नोलॉजी कंपनी लिमिटेड Co. Ltd.).
2008 में रूपये के मज़बूत होने पर तथा आसन्न मंदी की वजह से टीसीएस प्रदर्शन सम्बन्धी वेतन को कम किया और अच्छा प्रदर्शन न कर पाने वाले 500 कर्मचारियों को कंपनी छोड़ देने के लिए कहा गया।
अमेरिकी मंदी के कारण टीसीएस का शुद्ध लाभ चौथी तिमाही में 6.17% घटकर 1,245 करोड़ रूपये हो गया। फलस्वरूप टीसीएस के शेयर में 11 % की गिरावट देखी गयी, जो कि अगस्त 2004 में ट्रेडिंग शुरू होने के बाद से सबसे अधिक गिरावट थी।
बजाज ऑटो · एयरटेल · भेल · सिप्ला · कोल इण्डिया लिमिटेड · डॉ. रेड्डीज लेबोरेटरीज · गेल · एचडीएफसी · एचडीएफसी बैंक · हीरो मोटोकॉर्प · हिंडाल्को · एचयूएल · आईसीआईसीआई बैंक · इंफोसिस · आईटीसी · जिंदल स्टील एवम पावर · एल एंड टी · मारुति · महिंद्रा एंड महिंद्रा · एनटीपीसी · ओएनजीसी · रिलायन्स इण्डस्ट्रीज · एसबीआई · स्टरलाइट इंडस्ट्रीज · सन फार्मास्युटिकल · टाटा मोटर्स · टाटा पावर · टाटा इस्पात · टीसीएस · विप्रो
