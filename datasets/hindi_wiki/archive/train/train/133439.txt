 पूर्व एक्स्प्रेस 2304 भारतीय रेल द्वारा संचालित एक मेल एक्स्प्रेस ट्रेन है। यह ट्रेन नई दिल्ली रेलवे स्टेशन से 04:20PM बजे छूटती है और हावड़ा जंक्शन रेलवे स्टेशन पर 04:45PM बजे पहुंचती है। इसकी यात्रा अवधि है 24 घंटे 25 मिनट।
पूर्वा एक्स्प्रेस भारतीय रेलवे की एक प्रतिदिन चलने वाली सुपरफास्ट एक्सप्रेस ट्रेन है, जो हावड़ा और नई दिल्ली भारत की राजधानी के बीच चल रही है।
पूर्वा नाम भारत के पूर्वी भाग का प्रतीक है। बिहार, झारखंड और पश्चिम बंगाल के यात्रियों के लिए यह राजधानी के बाद सबसे सुविधाजनक ट्रेन है।
ट्रेन को एलएचबी कोच के 22 कोच रैक आवंटित किये गए हैं, जो कि 30 अप्रैल 2013 से आवंटन के आधार पर चलाना शुरू किया गया था। वर्तमान में यह ट्रेन 130.00 किमी प्रति घंटा की अधिकतम रफ़्तार से जा सकती है।
2000 के दशक के शुरूआती दिनों में इस ट्रेन के परिचारकों के पोशाक में परिवर्तन क्रीमयुक्त भूरे रंग से आधिकारिक नीले रंग में बदलाव किया। इस ट्रेन में पहले एक प्रथम एसी कोच भी था। जब इस ट्रेन की शुरुआत हुई थी तब इस रेन को लोगों के द्वारा काफी उच्च प्राथमिकता दी जाती थी। लेकिन जबसे राजधानी एक्सप्रेस की शुरुआत की गयी तब से इस ट्रेन को बहुत ज्यादा प्राथमिकता मिलती कम हो गयी।
14 दिसंबर 2014 को 12381 हावड़ा - नई दिल्ली पूर्वा एक्सप्रेस सुबह सुबह .15 मिनट में रवाना होने के तुरंत बाद 8.27 बजे पटरी से उतर गई। हावड़ा स्टेशन को छोड़ने के कुछ समय बाद ही लिलुआ नामक जगह में नई दिल्ली जाने इस ट्रेन पूर्वा एक्सप्रेस के 11 स्लीपर कोच और एक पेंट्री कार पटरी से उतर गईं। रेलवे के अधिकारियों ने कहा कि इस दुर्घटना में किसी भी यात्री को चोट नहीं पहुंची। उन्होंने कहा की दुर्घटना के समय यह ट्रेन धीमी गति से आगे बढ़ रही थी इस लिए कोई बड़ी घटना नहीं घटी। एक अधिकारी ने कहा, "दुर्घटना के दौरान पूर्वा एक्सप्रेस 10 से 15 किलोमीटर की गति से चल रही थी। ट्रेन की औसत गति 63 किमी प्रति है, हालांकि यह 120 किमी मील की रफ़्तार से यात्रा कर सकती है।
