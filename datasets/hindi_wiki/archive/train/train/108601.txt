बाबरनामा या तुज़्क-ए-बाबरी मुग़ल साम्राज्य के पहले सम्राट बाबर की आत्मलिखित जीवनी है। यह उन्होंने अपनी मातृभाषा चग़ताई तुर्की में लिखी थी। इसमें उन्होंने अपना उज़्बेकिस्तान की फ़रग़ना वादी में गुज़ारा हुआ बचपन और यौवन, बाद में अफ़्ग़ानिस्तान और भारतीय उपमहाद्वीप पर आक्रमण और क़ब्ज़ा और अन्य घटनाओं का विवरण दिया है। उन्होंने हर क्षेत्र की भूमि, राजनीति, अर्थव्यवस्था, प्राकृतिक वातावरण, शहरों-इमारतों, फलों, जानवरों, इत्यादि का बखान किया है। इसमें कुछ फ़ारसी भाषा के छोटे-मोटे छंद भी आते हैं, हालांकि फ़ारसी बोलने वाले इसे समझने में अक्षम हैं। हालांकि चग़ताई भाषा विलुप्त हो चुकी है आधुनिक उज़बेक भाषा उसी की वंशज है और उसे बोलने वाले उज़बेक लोग बाबरनामा पढ़ सकते हैं। इस किताब को चग़ताई और उज़बेक भाषाओं के साहित्य का एक महत्वपूर्ण अंग माना जाता है।
बाबरनामा इन सरल शब्दों के साथ आरम्भ होता है:
उन्होंने अपनी फ़रग़ना की मातृभूमि के बारे में कहा:
उन्होंने एक मुठभेड़ का वर्णन यह दिया:
कुछ पृष्ठभूमि देने के बाद वे अपने मध्य एशिया के एक छोटे से शासक के बनते-बिगड़ते भाग्य का बखान करते हैं, जिसमें उन्होंने समरकंद दो दफ़ा जीता और हारा और फिर 1504 में काबुल कूच कर गए। फिर 1508 से 1519 के काल के बारे में किताब में कुछ नहीं है। तब तक वे काबुल में अपनी सत्ता मज़बूत कर चुके थे और वहाँ से उन्होंने पश्चिमोत्तरी भारत पर धावा बोला। बाबरनामा का अंतिम भाग 1525 से 1529 के काल में भारत में मुग़ल साम्राज्य के नीव रखने की गतिविधियों का वर्णन करता है, जिसपर आगे चलकर बाबर के वंशजों ने तीन सौ साल राज किया।
