4चैन एक अंतरजाल-स्थित विचार-विमर्श मंच, जो विश्व के सबसे लोकप्रिय जालस्थलों से एक है। यहाँ पर चर्चा आंग्ल भाषा में होती है, हालांकि विश्वभर के बुद्धिजीवी यहाँ एकत्रित होते हैं। कर्मचारियों के सिवाय यहाँ कोई पंजीकृत सदस्य नहीं है - 4चैन पर बुद्धिजीवी प्रायः अज्ञात नाम से अपने विचार व्यक्त करते हैं। यह विश्व के सबसे अधिक अराजकतावादी और प्रभावशाली जालस्थलों में से एक है।
4चैन की स्थापना वि. स. 2060 में की गयी थी। इसके मूल संस्थापक श्री क्रिस्टोफर पूल आजकल गूगल के कर्मचारी हैं, जबकि इसके वर्तमान स्वामी श्री हिरोयुकी निशिमूरा हैं। मूलतः: 4चैन पर जापानी संस्कृति के प्रेमी मांगा एवं ऐनिमे जैसे विषयों पर चर्चा करते थे। परंतु समय के साथ-साथ यहाँ पर अन्य विषयों में रूचि रखने वाले बुद्धिजीवी भी एकत्रित होने लगे। आज 4चैन पर भाँति-भाँति के समुदाय हैं: इतिहास, कला, खेल, गणित, चलचित्र, परिवहन, प्रकृति, प्रौद्योगिकी, मानविकी, यात्रा, राजनीति, विज्ञान, व्यापार, शस्त्र, संगीत, संस्कृति, समाचार, साहित्य, स्वास्थ्य आदि।
4चैन अंतरजाल सक्रियतावाद एक प्रमुख केंद्र है। वि. स. 2073 के संयुक्त राज्य राष्ट्रपति चुनाव के समय 4चैन विजेता श्री डॉनल्ड ट्रम्प के समर्थकों का यह एक प्रमुख मंच था। विश्व-विख्यात संघ एनोनिमस की उत्पत्ति यहीं पर हुई थी। लॉलकैट जैसे कई मीम भी यहीं से उद्भूत हुए। 4चैन के बुद्धिजीवियों ने कई अन्य अच्छे कार्यों में भी अपना योगदान दिया है, जैसे कि अपराधियों को पकड़ने में प्रशासन की सहायता, वृद्ध सैनकों के जन्मदिवस समारोह का आयोजन आदि। 
