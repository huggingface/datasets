यद्यपि संकेत गैर-विद्युत प्रकृति के भी हो सकते हैं किन्तु अधिकांश संकेत विद्युत संकेत होते हैं या उन्हें संवेदक, संसूचक या परिवर्तक की मदद से विद्युत स्वरूप में बदल दिया जाता है। इसके बाद विद्युत संकेतों को अधिक उपयोगी बनाने के लिये उन्हें अनेक प्रकार से परिवर्तित एवं संस्कारित किया जाता है। इस क्रिया को संकेत प्रसंस्करण कहते हैं। 
किसी स्रोत से प्राप्त विद्युत संकेत अपने मूल रूप में उपयोग के योग्य नहीं होते हैं। उनमें तरह-तरह की कमियाँ होती हैं। जैसे संकेत का बहुत क्षीण होना या कम वोल्टेज का होना; संकेत में अत्यधिक शोर होना आदि। अतः विद्युत संकेतों को अधिक उपयोगी बनाने के लिये उन्हें अनेक प्रकार से परिवर्तित किया जाता है। इस क्रिया को        संकेत प्रसंस्करण कहते हैं। 
उदाहरण के लिये किसी ईसीजी प्रोब से प्राप्त संकेत बहुत ही कम वोल्ट का क्षीण संकेत होता है जिसे उसी रूप में काम में नहीं लिया जा सकता। इसे परिवर्धित करके इसकी वोल्टता बढायी जाती है। अतः परिवर्धन का कार्य एक संकेत प्रसंस्करण है। संकेत प्रसंस्करण का एलेक्ट्रॉनिकी में बहुत ही महत्व है। इसे एलेक्ट्रॉनिकी की आत्मा कहा जा सकता है।
इसी प्रकार किसी संकेत को समय-डोमेन से आवृत्ति-डोमेन में ट्रान्स्फार्म कर देने से उसके बारे में ऐसी जानकारी प्राप्त होती है जो समय-डोमेन में उतनी स्पष्ट नहीं होती।
विद्युत संकेतों को एक स्थान से दूसरे स्थान तक दक्षतापूर्वक एवं कम खर्च में संचारित करने के लिये भी उनका प्रसंस्करण किया जाता है - जैसे मॉडुलेशन।
किसी विद्युत संकेत को आवश्यकतानुसार अनेकों प्रकार के प्रसंस्करण से गुजरना पड़ सकता है; जैसे -
संकेतों का प्रसंस्करण उनके एनॉलॉग स्वरूप में ही किया जाता है तो इसे अनुरूप संकेत प्रसंस्करण कहते हैं। उदाहरण के लिये संकेतों का आवर्धन एक एनॉलॉग संकेत प्रसंस्करण है। इसके बजाय यदि संकेतों को आंकिक स्वरूप में बदलने के बाद उनपर कुछ प्रसंस्करण किया जाता है तो वह आंकिक संकेत प्रसंस्करण कहलाता है। आजकल शक्तिशाली आंकिक युक्तियों के प्रादुर्भाव के कारण आंकिक संकेत प्रसंस्करण का महत्व, दायरा और शक्ति बढती जा रही है।
इसी प्रकार, संकेतों का प्रसंस्करण समय-प्रक्षेत्र में किया जा सकता है अथवा आवृत्ति-प्रक्षेत्र में।
