भूविज्ञान में अंतर्हिमयुगीय काल, जिसे कभी-कभी केवल अंतर्हिमयुगीय भी कहा जाता है, दो हिमयुगों के बीच का वह समय होता है जिसमें पृथ्वी का औसत तापमान हिमयुगों से अधिक होता है और हिमयुगों में विस्तृत हिमचादरें या तो बहुत सिकुड़ जाती हैं या समाप्त ही हो जाती हैं। यह अंतर्हिमयुगीय काल हज़ारों वर्षों तक चलता है। इस समय पृथ्वी एक अंतर्हिमयुगीय काल में है जो नूतनतम युग कहलाता है और आज से 11,700 वर्ष पहले अत्यंतनूतन युग के अंत में आरम्भ हुआ था।
