अर्क, निर्यास या जीवनरस वृक्षों की दारु और वल्कल नामक नसों में चलने वाले तरल को कहते हैं जो पेड़ के हर भाग में आहार, पानी, हारमोन और जीवन के लिए आवश्यक अन्य रसायन पहुँचाता है। अर्क का इस्तेमाल बहुत से अन्य जीव भी करते हैं। बहुत से कीड़े पेड़ों की शाखाएँ छेदकर इसे पीते हैं। ठंडे इलाक़ों में भूर्ज की टहनियाँ छेदकर उसका मीठा अर्क एकत्रित किया जाता है जिसका प्रयोग खाने-पीने में और शराब बनाने के लिए किया जाता है। दक्षिण भारत में ताड़ के पेड़ के ताने से निकले अर्क की 'ताड़ी' नामक शराब बनती है। कनाडा में मेपल के वृक्ष के अत्यंत मीठे अर्क को एकत्रिक करके उसका एक शहद-जैसी चाशनी बनती है।
