बेयों मन्दिर 12वीं शताब्दी में कम्बोडिया के अङ्कोर में निर्मित एक खमेर मन्दिर है। इसका मूल नाम मध्याद्रि था। यह अंकोरवाट के बाद अंकोर का दूसरा सबसे प्रभावशाली मन्दिर है।
यह महायान बौद्ध राजा जयवर्मन सप्तम के राज्यकाल में 12वीं शताब्दी के अन्त में या 13वीं शताब्दी के आरम्भ में राजमन्दिर के रूप में निर्नित किया गया था। यह मन्दिर अंकोर थोम के केन्द्र में है जो जयवर्मन सप्तम की राजधानी था। जयवर्मन की मृत्यु के पश्चात के हिन्दू और थेरावाद बौद्ध शासकों ने इस मन्दिर में परिवर्तन परिवर्धन किया। 
