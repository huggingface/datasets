ऑरलैंडो नाइट क्लब गोलीबारी 12 जून 2016 को हुआ था। जिसमें 19 वर्षीय उमर मतीन नामक आतंकवादी ने अमेरिका के पल्स नाइट क्लब में 50 लोगों की गोली मार कर हत्या कर दी। यह क्लब ऑरलैंडो, फ्लोरिडा में स्थित एक समलैंगिक सभास्थल है। संयुक्त राज्य अमेरिका के इतिहास में यह सबसे भीषण गोलीबारी है, तथा 9/11 के उपरान्त 15 सालों में यहाँ सबसे बड़ा आतंकी हमला है।
उमर मतीन अफ़्ग़ान मूल का अमेरिकी नागरिक था। उसके पास बंदूक का लाइसेंस था, तथा वो डेमोक्रैटिक पार्टी का पंजीकृत सदस्य था। 2015 में उमर मतीन के पिता सिद्दीकी मतीन ने तालिबान का समर्थन किया था, एवं तालिबान के विरुद्ध पाकिस्तानी सेना की कार्यवाही के कड़ी आलोचना की थी।
हमले से पहले 911 आपातकालीन दूरभाष नंबर पर मतीन ने अपने आप को इस्लामी राज्य का सदस्य बताया था। रात्रि के 2 बजे मतीन ने क्लब के अंदर कई लोगों को मार डाला एवं बाकी को बंधक बना लिया। पुलिसकर्मी जल्दी ही घटनास्थल पर पहुँच गए, परन्तु बंधकों की सुरक्षा हेतु उन्होंने क्लब के अंदर प्रवेश नहीं किया। सुबह पांच बजे उन्होंने बंधकों को छुड़ाने का निर्णय ले लिया। जैसे ही वे क्लब के अंदर पहुंचे, मतीन ने और गोलीबारी शुरू कर दी। पुलिस ने उसे मार डाला, तथा उत्तरजीवी बंधकों को छुड़ा लिया। ऑरलैंडो के महापौर के अनुसार अब तक 50 लोगों की मौत के पुष्टि की जा चुकी है, एवं 53 लोग घायल हैं।
