
सेरानिडाए हड्डीदार मछलियों के पर्सिफ़ोर्मेज़ गण का एक विस्तृत कुल है। इस कुल में 65 वंशों के अंतर्गत लगभग 450 मछली जातियाँ श्रेणीकृत हैं। इसमें समुद्री बैस और ग्रूपर मछलियाँ भी शामिल हैं। सेरानिडाए कुल की अधिकांश मछलियाँ छोटे आकार की हैं, लेकिन महान ग्रूपर विश्व की सबसे बड़ी हड्डीदार मछलियों में से एक है: यह 2.7 मीटर तक लम्बी और 400 किलोग्राम तक भारी हो जाती है। सेरानिडाए कुल की मछलियाँ विश्वभर के ऊष्णकटिबन्धीय और उपोष्णकटिबन्धीय सागरों में पाई जाती हैं।
