चकमा स्वायत्त जिला परिषद का गठन भारतीय संविधान की छठी अनुसूची के तहत 29 अप्रैल 1972 को किया गया था। यह परिषद राज्य विधान सभा की प्रतिकृति है और विशेष रूप से आवंटित विभागों पर कार्यपालिका रूप से प्रशासन किया करती है। यह उत्तर-पूर्व भारत में मिज़ोरम में स्थित तीन स्वायत्त जिला परिषदों में से एक है। यह दक्षिण-पश्चिमी मिजोरम और बांग्लादेश और म्यांमार की सीमा से लगे क्षेत्रों में रहने वाले चकमा लोगों के लिये एक स्वायत्त परिषद है। परिषद के अधीन इस क्षेत्र का 1500 वर्ग किलोमीटर क्षेत्र आता है जिसमें जनसंख्या 2001 में 34,528 से बढ़कर 2008 तक 40,265 हो चुकी है। स्थानीय चकमा लोगों की मांग अब एक चकमा स्वायत्त जिला "चकमालैण्ड" के रूप में एक संघ शासित क्षेत्र बनाने की है।
मिजोरम की कुल चकमा जनसंख्या 100,000 से अधिक होने का अनुमान है। चकमा स्वायत्त जिला परिषद के अंतर्गत पूरी जनसंख्या अनुसूचित जनजाति ही है। 2011 की जनगणना के अनुसार इस क्षेत्र की कुल जनसंख्या 43,528 है जिसमें से 70% लोग कृषि पर निर्भर है.
चकमा स्वायत्त जिला परिषद का मुख्यालय कमलानगर है जिसका चकमा भाषा में संतरे का शहर है। इसे चौङ्ग्ते-सी कहते हैं। इसके कमलानगर-1,2,3 और 4 नामक चार भाग हैं। यहां एक महाविद्यालय भी है जिसका नाम कमलानगर गवर्नमेण्ट कालेज है और कमलानगर-1 फ़ुटबाल मैदान के निकट स्थित है। 
चकमा जिला परिषद के अधिकांष लोग थेरावद बौद्ध धर्म के अनुयायी हैं। ये इस धर्म का अनुसरण लम्बे समय से कर रहे हैं।
