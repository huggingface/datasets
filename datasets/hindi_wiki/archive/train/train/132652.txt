
युडिकॉट​ सपुष्पक पौधों का एक समूह है जिनके बीजों के दो हिस्से होते हैं, जिसके विपरीत मोनोकॉट पौधों के बीजों में एक ही बीजपत्र होता है। फूलधारी पौधों की यही दो मुख्य श्रेणियाँ हैं।
इन्हें पहले द्विबीजपत्री बुलाया जाता था लेकिन वह एक मोनोफेलटिक समूह नहीं है जबकि युडिकॉट​ में वही द्विबीजपत्री शामिल किये जाते हैं जो एक मोनोफेलटिक गुट की जातियाँ हैं। युडिकॉट​ समूह में आने वाले सभी के फूलों के पराग की यह भी विशेषता है कि उसके कणों में अक्ष के साथ चलने वाली तीन नालियाँ होती हैं - यदि पराग के कण के ध्रुव से देखा जाए तो उसके तीन हिस्से दीखते हैं। अनुवांशिकी अनुसंधान से पता चला है कि इन पौधों में और भी बहुत से सांझे गुण होते हैं।
