यह भारतीय अंतरिक्ष अनुसंधान केंद्र के द्वारा 23 सितंबर 2009 को छोड़ा गया दूरसंवेदी उपग्रह है। यह ओशनसैट-1 की जगह लेगा। ओशनसैट-2 समुद्र का मिजाज जानने और मौसम की भविष्यवाणी करने में सहायक है। इसकी सबसे बड़ी खासियत यह है कि इसमें लगे उपकरणों की सहायता से समुद के उन इलाकों की निशानदेही की जा सकती है, जहां मछलियां ज्यादा मात्रा में मिलती हैं। इस दृष्टि से यह मछुआरों तथा मछली उद्योग के लिए बहुत उपयोगी है।
