रणधीर प्रसाद वर्मा भारतीय पुलिस अफसर थे जिनका धनबाद में एक बैंक डकैती को रोकते समय निधन हो गया था। उन्हें वीरता के लिए मरणोपरांत अशोक चक्र से सम्मानित किया गया। भारत सरकार ने उनके सम्मान में सन् 2004 में स्मारक डाक टिकट भी जारी किया था।
उनका जन्म बिहार के सुपौल जिले के जगतपुर नामक गाँव में हुआ। उनकी शिक्षा सेंट जॉन हाई स्कूल तथा पटना कॉलेज में हुई। वो 1974 में भारतीय पुलिस सेवा से जुड़े। पुलिस अफसर के रूप में उन्होंने विभिन्न आपराधिक गिरोहों का सफाया किया।
धनबाद में वो पुलिस अधीक्षक के रूप में कार्यरत थे उसी समय 3 जनवरी 1991 को बैंक ऑफ़ इंडिया की शाखा में डकैती को विफल करने के प्रयास में उनका निधन हो गया।
उनकी विधवा पत्नी रीता वर्मा बाद में राजनीति से जुड़ गयी और भाजपा उम्मीदवार के रूप में लोक सभा सांसद निर्वाचित हुई।
