कानपुर नगर ज़िला भारतीय राज्य उत्तर प्रदेश का एक जिला है। इसका मुख्यालय कानपुर है। यह ज़िला कानपुर मंडल का हिस्सा है। 1977 में इस जिले से कानपुर देहात जिला अलग हो गया। 1979 में पुनः इन दोनों जिलों का एकीकरण हुआ और एक बार फिर 1981 में दोनों जिले अलग हो गए।
2011 की जनगणना के अनुसार कानपुर नगर जिले की आबादी 4,572,951 है। यह इसे भारत के 640 जिलों में 32वा स्थान देता है। इस जिले का घनत्व 1449 प्रति वर्ग कि॰मी॰ है। 2001-2011 के दौरान जनसँख्या में 9.72% की वृद्धि दर्ज की गयी। यहाँ की लिंगानुपात दर प्रति 1000 पुरषों पर 852 महिलाओं की है। साक्षरता दर 81.31% है।
औद्योगिक द्रष्टिकोण से देखा जाए तो भारत में चेन्नई के बाद चमड़े का सबसे जादा उत्पादन कानपुर में ही होता है। यही कारण है कि कानपुर नगर को लेदर सिटी के नाम से जाना जाता है, और उत्तर भारत का मैनचेस्टर भी कहा जाता है।
यहाँ लगभग 400 चमड़े की टेनरीज है तथा 1000 घरेलु इकाईयां है। जहा मुख्यतः भैस के चमड़े का कार्य होता है। यहाँ 1200 करोड़ रुपये का वार्षिक सामग्री चमड़ा तैयार किया जाता है। 6500 करोड़ रुपये के चमड़े का वार्षिक निर्यात किया जाता है तथा 1000 करोड़ रूपए का सालाना निर्यात घरेलु इकाईयों द्वारा किया जाता है।
यहाँ सबसे जादा टेनरियां जाजमऊ में है जो की टेनरीयों का गढ़ के नाम से जानना जाता है। यहाँ की टेनरीयो का गन्दा पानी व कचरा गंगा नदी में छोड़ा जाता है जो की गंगा नदी के पानी को बहुत गन्दा करता है। आने वाले समय में चमड़ा उद्योग की ओर से 400 करोड़ रूपए का जलशोधक प्लांट का निर्माण प्रस्तावित है।
निर्देशांक: 26°27′36″N 80°19′48″E / 26.46000°N 80.33000°E / 26.46000; 80.33000
