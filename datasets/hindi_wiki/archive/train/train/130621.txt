मिस्बाह-उल-हक़  एक पूर्व प्रोफेशनल क्रिकेट खिलाड़ी है जो पाकिस्तान क्रिकेट टीम की ओर से खेलते थे। साथ मिस्बाह वर्तमान में पाकिस्तान टीम के टेस्ट क्रिकेट प्रारूप में कप्तान भी है। इनके अलावा 2015 क्रिकेट विश्व कप तक मिस्बाह टीम के एक दिवसीय अंतर्राष्ट्रीय में भी कप्तान थे लेकिन बाद में क्रिकेट के अलविदा कह दिया और इनकी जगह टीम के वनडे के लिए अज़हर अली को कप्तान चुना गया। ये मध्यम क्रम के बल्लेबाज है साथ ही बड़े शॉट्स के लिए भी जाने जाते है ,जब टीम को बड़े हिट्स की जरूरत होती है तो इनका बल्ला खूब बोलता है। मिस्बाह ने एक दिवसीय क्रिकेट में एक भी शतक नहीं लगाया था इस कारण इनके नाम यह एक अजीब रिकॉर्ड कायम है कि बिना शतक सबसे ज्यादा रन बनाए। हालांकि मिस्बाह के नाम सबसे तेज टेस्ट क्रिकेट में अर्द्धशतक लगाने का रिकॉर्ड है। मिस्बाह-उल-हक़ के पास एमबीए की डिग्री भी है यानी मिस्बाह ने यूनिवर्सिटी ऑफ़ मैनेजमेंट एंड टेक्नोलॉजी लाहौर ,पाकिस्तान से एमबीए की पढ़ाई की थी। मिस्बाह का सम्बंध पूर्व पाकिस्तानी क्रिकेट कप्तान इमरान ख़ान से भी है जो कि अभी एक राजनेता है।
मिस्बाह का जन्म 1974 में मिंयावाली ,पंजाब ,पाकिस्तान में हुआ था तथा वहीं पले-बढ़े। मिस्बाह जन्म से ही क्रिकेट प्रेमी रहे हैं इस कारण टेप बॉल से हमेशा घर पर खेलते रहते थे लेकिन माता पिता चाहते थे कि वो अच्छी शिक्षा ग्रहण करें ,बजाय खेलकूद के। विद्यालयी शिक्षा के बाद मिस्बाह ने लाहौर ,पाकिस्तान में स्थित यूनिवर्सिटी ऑफ़ मैनेजमेंट एंड टेक्नोलॉजी में एमबीए के लिए प्रवेश किया। मिस्बाह ने प्रथम श्रेणी क्रिकेट की शुरुआत 24 वर्ष की उम्र में 1998 में की थी जबकि पाकिस्तान क्रिकेट टीम के लिए इन्होंने 2001 में पहला मैच खेला।
मिस्बाह ने अपने अंतरराष्ट्रीय क्रिकेट कैरियर की शुरुआत 2001 में कर दी थी ,इसके बाद इनका चयन आईसीसी विश्व ट्वेन्टी-ट्वेन्टी विश्व कप 2007 के लिए कर दिया। मिस्बाह टी20 में पेडल स्वीप के लिए काफी लोकप्रिय है। मिस्बाह ने भारतीय क्रिकेट टीम के खिलाफ 2007 के विश्व ट्वेन्टी - ट्वेन्टी के फाइनल मैच की अंतिम गेंद पर भी यही पेडल स्वीप शॉट मारा था जो कि भारतीय तेज गेंदबाज शान्ताकुमारन श्रीसंत ने कैच किया था और पाकिस्तान मैच हार गया था।
इसके बाद पाकिस्तान ने भारत का दौरा किया और टेस्ट में शानदार 2 शतक लगाए साथ ही शोएब मलिक के चोटिल हो जाने के कारण वनडे में भी कप्तानी करने का मौका क्योंकि शोएब मलिक उस समय टीम के कप्तान थे।
मिस्बाह 2009 आईसीसी विश्व ट्वेन्टी 20 में भी चयनित हुए हुए और टीम के लिए प्रदर्शन भी अच्छा किया।
2010 के शुरुआत में पाकिस्तान ने ऑस्ट्रेलिया का दौरा किया लेकिन मिस्बाह को सभी प्रारूपों से बाहर कर दिया। एक बार फिर पाकिस्तान ने इंग्लैंड का दौरा किया लेकिन मिस्बाह को टीम में जगह नहीं मिली ,उस समय स्पॉट फिक्सिंग के मामले में सलमान बट्ट पर प्रतिबंध लगा दिया था।
अक्टूबर 2010 में मिस्बाह को एक आश्चर्यजनक ख़बर मिली कि उन्हें दक्षिण अफ्रीका क्रिकेट टीम के खिलाफ आगामी श्रृंखला के लिए टेस्ट कप्तान चुना गया है।
मिस्बाह ने शाहिद अफरीदी की कप्तानी में 2011 क्रिकेट विश्व कप में काफी अच्छा प्रदर्शन किया था। लेकिन पाकिस्तान एक मैच भारत के खिलाफ हार गया था उस मैच में मिस्बाह ने काफी गेंदें खाली निकाली थी इस कारण प्रशंसकों ने काफी आलोचनाएं भी की। वो मैच भारतीय एक स्टेडियम पीसीए स्टेडियम में खेला गया था।
फिर पाकिस्तान वेस्टइंडीज टीम के साथ श्रृंखला खेलनी शुरू की जिसमें मिस्बाह ने अच्छा प्रदर्शन किया और पूरे चार साल बाद टेस्ट में शतक लगाया।वेस्टइंडीज दौरे के बाद मिस्बाह को शाहिद अफरीदी की जगह पर सीमित ओवरों के लिए कप्तान बनाया गया। क्योंकि पाकिस्तान क्रिकेट बोर्ड के सदस्य और कोच वकार युनुस अफरीदी की कप्तानी से नाखुश थे इस लिए मिस्बाह को मौका मिल गया।
मैं मिस्बाह-उल-हक़ को अपने अच्छे प्रदर्शन के लिए पूर्ण क्रेडिट देता हूँ क्योंकि मिस्बाह ने वास्तव में बहुत अच्छा प्रदर्शन किया है जिससे टीम की स्थिति मजबूत हुई है। इनके प्रदर्शन ने सभी को काफी आनन्दमयी बनाया है।
—पाकिस्तान टीम के कोच वकार युनुस मिस्बाह की कप्तानी के दौरान 2011 में।
2012 में ट्वेन्टी - ट्वेन्टी में इंग्लैंड से हारने के बाद मिस्बाह पर एक बार आलोचनाएं हुई इस कारण मोहम्मद हफीज़ को टी20 के कप्तान बनाया गया।
साल 2013 मिस्बाह-उल-हक़ के लिए काफी अच्छा रहा क्योंकि मिस्बाह ने बल्ले से काफी कमाल किया था साल 2013 में ,इस कारण मिस्बाह अपने कैरियर में पहली बार आईसीसी की रैंकिंग में टॉप 10 में जगह बनाई और वनडे की रैंकिंग में सातवें स्थान पर रहे। मिस्बाह 2013 के साल में मोहम्मद हफीज़ और विराट कोहली के बाद सबसे ज्यादा वनडे रन बनाने वाले खिलाड़ी भी बने थे और अंत में सबसे ज्यादा रन बनाने वाले भी बन गए।
मिस्बाह केवल अंतरराष्ट्रीय कैरियर में ही सफल नहीं हुए बल्कि घरेलू क्रिकेट में भी दबदबा कायम रखा ,इनका 2012-12 का साल घरेलू क्रिकेट टी20 में यादगार रहा। 2012 में ये फैसलाबाद वोल्वेस के कप्तान थे।
इसके बाद पाकिस्तान और दक्षिण अफ्रीका क्रिकेट टीम के बीच टेस्ट श्रृंखला शुरू हो गई ,जिसके पहले टेस्ट मुकाबले में मिस्बाह ने अपना चौथा टेस्ट शतक भी लगाया था। उस मैच में मिस्बाह ने दूसरी पारी में 146 रनों की पारी खेली थी और रोबिन पीटरसन की गेंदों पर लगातार दो छक्के लगाए और मैच भी छक्के से जिताया था।
उसके बाद दूसरे टेस्ट मैच में पाकिस्तान ने बहुत खराब प्रदर्शन किया और पूरी टीम 99 रनों पर आउट हो गई जवाब में अफ्रीकी टीम ने 517 रनों का बड़ा स्कोर खड़ा किया जिसमें कप्तान ग्रीम स्मिथ ने अपना चौथा दोहरा शतक लगाया था। उस मैच में एबी डी विलियर्स ने भी जबर्दस्त बल्लेबाजी की थी।
इसी तरह मिस्बाह 2013 में वनडे में सबसे ज्यादा रन बनाने वाले खिलाड़ी रहे जिन्होंने 1373 रन बनाए जबकि मोहम्मद हफीज़ उनके पीछे रह गए।
2013 में पाकिस्तान क्रिकेट टीम ने अफ्रीका ,भारत ,वेस्टइंडीज ,ज़िम्बाब्वे और श्रीलंका क्रिकेट टीम के साथ श्रृंखलाएं खेली साथ ही चैम्पियन्स ट्रॉफी भी खेली थी। भारत को घर में जाकर भी हराया था और दक्षिण अफ्रीका से श्रृंखला 3-2 से हार गया था। चैम्पियन्स ट्रॉफी में भी हार मिली थी लेकिन ज़िम्बाब्वे के खिलाफ 2 जीत मिली और 1 मैच हारना भी पड़ा था।इसके बाद पाक को घर में अफ्रीकी टीम से घर में हारना पड़ा था। इसलिए मिस्बाह-उल-हक़ पर काफी सवाल उठे फिर भी पाकिस्तान क्रिकेट बोर्ड ने मिस्बाह को 2015 क्रिकेट विश्व कप में कप्तान बनाए रखा।
जनवरी 2015 में मिस्बाह ने यह घोषणा कर दी थी कि वो 2015 क्रिकेट विश्व कप के बाद वनडे और टी20 को अलविदा कर देंगे। मिस्बाह 2015 क्रिकेट विश्व कप में पाक टीम के कप्तान भी रहे और बाद में संन्यास की घोषणा कर दी। ये पाकिस्तान की ओर से विश्व कप में सबसे ज्यादा रन बनाने वाले खिलाड़ी रहे। लेकिन पाकिस्तान सिर्फ क्वार्टर फाइनल तक ही पहुंच पाया था।क्वार्टर फाइनल में पाकिस्तान को ऑस्ट्रेलिया के हाथों हार मिली थी और यही मिस्बाह का आखिरी वनडे मैच था।
अप्रैल 2016 में मिस्बाह ने एक बार फिर ऐलान किया कि अब वो टेस्ट क्रिकेट से संन्यास ले लेंगे। इन्होंने कहा था कि वो 2016/17 में ऑस्ट्रेलिया के साथ खेलकर अंतरराष्ट्रीय क्रिकेट को हमेशा के लिए अलविदा कह देंगे।
जुलाई 2016 में मिस्बाह ने इंग्लैंड टीम के खिलाफ शतक लगाया जो कि वो मैच लॉर्ड्स क्रिकेट ग्राउंड पर खेला गया था। साथ ही सबसे ज्यादा उम्र के कप्तान होते हुए शतक लगाने का भी रिकॉर्ड बनाया इस शतक के दौरान मिस्बाह की उम्र 42 साल 2 महीने थी।
इसके बाद मिस्बाह को विदाई दी गई। अगस्त 2016 में मिस्बाह की कप्तानी में पाकिस्तान 1988 के बाद टेस्ट क्रिकेट की रैंकिंग में पहले स्थान पर पहुंचा था।
