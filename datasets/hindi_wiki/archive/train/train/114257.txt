कृष्णा पूनिया  एक भारतीय डिस्कस थ्रोअर है। इन्होंने 11 अक्टूबर 2010 में दिल्ली में आयोजित किये राष्ट्रमंडल खेलों में फाइनल मैच में क्लीन स्वीप कर 61.51 मीटर में स्वर्ण पदक जीता था। इसके पश्चात 2011 में भारत सरकार ने नागरिक सम्मान में इन्हें पद्मश्री का पुरस्कार दिया गया था। 
कृष्णा पूनिया एक जाट परिवार से अग्रोहा हिसार हरियाणा से है। इन्होंने सन 2000 में राजस्थान के चुरू ज़िले के गागर्वास गांव के रहने वाले वीरेन्द्र सिंह पूनिया से की थी। इनके पति जयपुर में भारतीय रेलवे में कार्यरत है। कृष्णाने अपनी पढ़ाई साइकोलॉजी में कनोडिया गर्ल्स कॉलेज जयपुर से की थी।
पूनिया ने 2006 में दोहा एशियन खेलों में कांस्य पदक जीता था। उस वक़्त इन्होंने चीन के ऐमीन सिंग को और मा झंउंजन को हराया था। कृष्णा पूनिया ने 46वें ओपन नेशनल एथलेटिक्स चैंपियनशिप में स्वर्ण पदक जीता था उस वक़्त इनकी थी इनका यह सबसे अच्छा प्रदर्शन था। 2008 बीजिंग ओलंपिक खेलों में भी पूनिया ने हिस्सा लिया था लेकिन फाइनल तक नहीं पहुंच पाई थीं। 08 मई 2012 में इन्होंने अपने कैरियर का सबसे अच्छा प्रदर्शन करते हुए 64.76 मीटर में हवाई ,संयुक्त राष्ट्र संघ में विश्व रिकॉर्ड बनाया था। जो कि विश्व रिकॉर्ड रहा था।
डिस्कस थ्रोअर कृष्णा पूनिया भारत की पहली महिला एथलीट है जिन्होंने राष्ट्रमंडल खेलों में स्वर्ण पदक जीता हो, जो कि 2010 में दिल्ली में आयोजित किया गया था। इसमें पूनिया ने क्लीन स्वीप किया था।
2012 में लन्दन में हुए ओलंपिक खेलों भी कृष्णा पूनिया ने शानदार प्रदर्शन किया था, जिसमें उनका सबसे अच्छा प्रयास 63.62 रहा था। 
पूनिया ने चुरू में एक चुनाव रैली में भारतीय राष्ट्रीय कांग्रेस पार्टी में शामिल हुई थी। कृष्णा पूनिया ने अपने पति जो भारतीय रेलवे में कार्यरत थे उन्हें अपनी नौकरी छोड़ने को बोली और भारतीय राष्ट्रीय कांग्रेस पार्टी में शामिल होने को कहा। इसके पश्चात उसने कांग्रेस पार्टी को स्वीकार लिया था।
पूनिया के भारतीय राष्ट्रीय कांग्रेस पार्टी की सदस्य बनने के बाद राजगढ़ विधानसभा के कई गांवों का दौरा भी किया था तथा इसमें बालिकाओं को शिक्षा देने की भी बातें कही थीं।
