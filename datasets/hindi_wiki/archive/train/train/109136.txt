केल्टी भाषाएँ या सेल्टी भाषाएँ, जिन्हें अंग्रेज़ी में केल्टिक या सेल्टिक कहा जाता है, हिन्द-यूरोपी भाषा परिवार की एक उपशाखा है जिसकी बोलियाँ यूरोप के पश्चिमोत्तरी छोर के कुछ हिस्सों में बोली जाती हैं। इनका विस्तार विषेश रूप से आयरलैंड, स्कॉटलैंड, वेल्ज़, मैन के द्वीप और फ़्रान्स के ब्रिटनी क्षेत्र में है। यहाँ से बहुत से लोग दक्षिण अमेरिका के आरजेनटीना देश के कुछ भागों में भी जा बसे थे इसलिये कुछ हद तक केल्टी बोलियाँ वहाँ भी बोली जाती हैं। आधुनिक युग में इसकी सदस्य भाषाओं में आयरिश, स्कॉइश गेलिक, ब्रिटेनिक और मैन्क्स शामिल हैं।
इतिहास में इन बोलियों का विस्तार यूरोप के एक बड़े भूभाग में था। वे आइबीरिया प्रायद्वीप, बाल्कन प्रायद्वीप, कृष्ण सागर के किनारे, आनातोलिया, इत्यादि में बोली जाती थीं। समय के साथ इन इलाक़ों से अन्य भाषाओं ने केल्टी भाषाओं को विस्थापित कर दिया।
केल्टी भाषाएँ व हिन्द-आर्य भाषाएँ दोनों ही हिन्द-यूरोपी परिवार की उपशाखाएँ हैं इसलिए उनमें बहुत से मिलते-जुलते सजातीय शब्द मिलते हैं। अध्ययन में देखा गया है कि अक्सर संस्कृत की 'श' और 'ष' ध्वनियाँ केल्टी भाषाओं में 'ख़' बन जाती हैं। यहाँ 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है। संस्कृत व केल्टी की कुछ तुलनात्मक मिसालें इस प्रकार हैं:
टिप्पणी:
