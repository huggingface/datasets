सुपर कैसेट्स इंडस्ट्रीज लिमिटेड, भारत की एक संगीत कम्पनी है। इसका संगीत बिल्ला टी-सीरीज़ है। यह फ़िल्म निर्माता एवं वितरक कम्पनी भी है। बाद में इस कम्पनी ने अगरबत्ती और वाशिंग पाउडर के रूप में अन्य उपभोक्ता उत्पादों को निकालना भी आरम्भ किया॥
सुपर कैसेट्स, गोपाल कैसेट्स & रजनी इंडस्ट्रीज टी-सीरीज़ के भाग हैं।
इसकी स्थापना गुलशन कुमार ने की और वर्तमान में भूषण कुमार इसका संचालन कर रहे हैं। फ़िल्म निर्माण का कार्य इसने वर्ष 2001 में फ़िल्म तुम बिन से आरम्भ किया॥ इसके द्वारा जारी किया गया प्रथम गीत 1984 में लालू राम था जिसका संगीत रवीन्द्र जैन ने दिया था।
बाद में इसने 2009 तक टी-सीरीज़ ब्राण्ड के अधीन उपभोक्ता इलेक्ट्रॉनिक्स गूड्स और ऑडियो-वीडियो सिस्टम का निर्माण भी किया। इसके बाद में इसने मोबाइल फोन हैण्डसेट भी बाजार में उतारे।
