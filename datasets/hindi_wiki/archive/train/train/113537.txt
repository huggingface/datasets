पेलोपोनीज़ यूनान के दक्षिणी भाग में स्थित एक बड़ा प्रायद्वीप है। इसके और यूनान के मुख्य भाग के बीच में कौरिन्थ की खाड़ी आती है। उस्मानी साम्राज्य के काल में, जब यूनान पर तुर्की-केन्द्रित उस्मानियों का राज था, वे इस प्रायद्वीप को मोरेआ कहा करते थे और यह नाम अभी भी अनुपचारित रूप से इस्तेमाल होता है। सन् 1893 में कौरिन्थ नहर खोदी गई जिस से वास्तव में यह एक द्वीप बन गया लेकिन आम तौर पर इसे अब भी प्रायद्वीप ही बुलाया जाता है।
पेलोपोनीज़ का क्षेत्रफल लगभग 21,550 वर्ग किमी है। इसके और यूनान के बाक़ी मुख्य भाग के बीच में सन् 1893 में कौरिन्थ नहर बन गई थी लेकिन उस के ऊपर 2004 में रिओ-ऐंटीरिओ पुल तैयार कर दिया गया। पेलोपोनीज़ का अंदरूनी भाग एक पहाड़ियों से भरा क्षेत्र है, जिनमें ताएगेतस पहाड़ी शृंखला सब से प्रसिद्ध है। इसमें पेलोपोनीज़ का सब से ऊंचा पहाड़ स्थित है: 2,407 मीटर ऊंचा प्रोफ़ितिस इलिआस शिखर । पेलोपोनीज़ प्रायद्वीप के स्वयं चार प्रायद्वीप हैं जो दक्षिण की तरफ़ उँगलियों की तरह फैले हैं: मेसिनिआ, मानी प्रायद्वीप, मलेआ अंतरीप और आर्गोलीदा । पेलोपोनीज़ के पूर्वी तट से आगे आर्गो-सारोनिक द्वीप समूह है और इसके पश्चिमी तट से आगे आयोनियाई द्वीप समूह है।
प्राचीन यूनान में पेलोपोनीज़ स्पार्टा नामक संस्कृति का घर था। यूनानी इतिहास में स्पार्टा और एथंस का मुकाबला बहुत महत्व रखता है।
