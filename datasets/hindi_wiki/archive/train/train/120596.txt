खोईसान या खोइसान दक्षिण अफ़्रीका में रहने वाली दो अलग जातियों का सामूहिक नाम है जो खोईसान भाषाएँ बोलती हैं और अपने इर्द-गिर्द रहने वाले बहुसंख्यक बांटू भाषा बोलने वाली जातियों से भिन्न हैं। यह दो जातियाँ हैं: शिकारी-फ़रमर जीवनी बसर करने वाली सान जाति और मवेशी-पालन करने वाली खोई जाति। यह दोनों समुदाय कालाहारी रेगिस्तान के क्षेत्र में रहते हैं।
खोईसान लोग अपने इर्द-गिर्द के बांटू लोगों से अलग नज़र आते हैं। इनका रंग भूरा होता है, जबकि बांटू लोग कृष्ण-वर्णीय होते हैं। इनका कद भी छोटा होता है: आमतौर पर 149 सेमी से 163 सेमी तक। इनकी आँखों का अकार भी बांटू लोगों से थोड़ा भिन्न होता है।
खोईसान लोगों के दरम्यान आनुवंशिकी अनुसंधान करने से पता चला है कि यह पितृवंश और मातृवंश के नज़रिए से सारे मानवों के निकटतम सांझा पूर्वज से उत्पन्न हुई पहली शाखाओं के सदस्य हैं। इनमें अतिप्राचीन पितृवंश समूह ए, पितृवंश समूह बी और मातृवंश समूह ऍल0 मिलते हैं।
