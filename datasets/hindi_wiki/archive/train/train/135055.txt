भेड़ का मनुष्य से सम्बन्ध आदि काल से है तथा भेड़ पालन एक प्राचीन व्यवसाय है। भेड़ पालक भेड़ से ऊन तथा मांस तो प्राप्त करता ही है, भेड़ की खाद भूमि को भी अधिक ऊपजाऊ बनाती है। भेड़ कृषि-अयोग्य भूमि में चरती है, कई खरपतवार आदि अनावश्यक घासों का उपयोग करती है तथा उंचाई पर स्थित चरागाह जोकि अन्य पशुओं के अयोग्य है, उसका उपयोग करती है। भेड़ पालक भेड़ों से प्रति वर्ष मेमने प्राप्त करते हैं।
संयुक्त राष्ट्र खाद्य और कृषि संगठन के डाटाबेस के अनुसार, भेड़ के प्रमुख शीर्ष पांच देश: मुख्य भूमि चीन, ऑस्ट्रेलिया, भारत, ईरान, और पूर्व सूडान ।
2013 में, भेड़ संख्या के प्रमुख पांच देशों में मुख्य भूमि चीन, ऑस्ट्रेलिया, भारत, पूर्व सूडान, और ईरान थे। 2013 में, भेड़ों की संख्या इस प्रकार थी : एशिया में 44%, अफ्रीका में 28.2%; यूरोप में 11.2%, ओशिनिया में 9.1%, अमेरिका में 7.4%।
भेड़ के मांस के शीर्ष उत्पादक इस प्रकार थे: मुख्य भूमि चीन ; ऑस्ट्रेलिया, न्यूजीलैंड, यूनाइटेड किंगडम, और तुर्की । 2013 में भेड़ मांस के शीर्ष पांच उत्पादक मुख्य भूमि चीन, ऑस्ट्रेलिया, न्यूजीलैंड, पूर्व सूडान, और तुर्की थे। 
भेड़ ग्रामीण अर्थव्यवस्था और सामाजिक संरचना से जुड़ा हुआ है यह व्यवसाय मांस, दूध, ऊन, कार्बनिक खाद और अन्य उपयोगी सामग्री देता है। भेड़ पालको को इनके परवरिश के कई फायदे हैं इसलिए, निम्नलिखित बिंदुओं पर ध्यान देना चाहिए-
अच्छे नस्लों की देशी, विदेशी और संकर प्रजातियों का चयन उनके उद्देश्य के अनुसार किया जाना चाहिए।
