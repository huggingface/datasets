जूनिअस रिचर्ड जयवर्धने, 4 फरवरी, 1978 से 2 जनवरी, 1989 तक श्रीलंका के राष्ट्रपति थे।
जू.रि. जयवर्धने 1940 से सीलोन की राजनीति में सक्रिय हुए। वे संयुक्त राष्ट्रीय दल ) के एक संस्थापक सदस्य थे और 1973 में वे यूएनपी के प्रमुख बनें। जुलाई 1977 में यूएनपी ने चुनाव जीता और जयवर्धने देश के प्रधानमंत्री चुने गए।
अपने कार्यालय की अवधि के दौरान दशकों से जारी तमिल अल्पसंख्यकों के साथ जारी संघर्ष है और तेज हो गया क्योंकि उन्होंने भी श्रीलंकाई सरकार की उसी नीति को जारी रखा जिसमें संविधान में तमिलों को बरबरी का अधिकार दिए जाने के प्रावधानों के पश्चात भी उनके साथ भेदभाव किया जाता रहा। विभिन्न तमिल दलों को जयवर्धने ने एक ही सुर में पृथकतावादी घोषित कर दिया जिससे उनके कार्यकाल के दौरान तमिल असंतोष में और वृद्धि हुई। साथ ही साथ उन्होंने सभी तमिल दलों को शत्रु घोषित करके उनकी मांगों को ताक पर रख दिया। इसका परिणाम यह हुआ की तमिल असंतोष को सशस्त्र संघर्ष का आररा लेना पड़ा और श्रीलंका में एक रक्तरंजित गृहयुद्ध आरम्भ हो गया।
राष्ट्रपति जयवर्धने ने अमेरिकी राष्ट्रपति रोनाल्ड रीगन और अमेरिकी लोगों को हाथी का एक बच्चा भेंट स्वरूप दिया।
1978 में जयवर्धने में संवैधानिक सुधार जारी रखे और श्रीलंका को राष्ट्रपति गणतंत्र बनाया। तब जयवर्धने देश के राष्ट्रपति बनें और स्वयं को "राष्ट्रपिता" घोषित किया। उन्होंने अपनें करीबी रानासिंघे को सरकार का प्रमुख बनाया।
जयवर्धने की मृत्यु 90 वर्ष की आयु में 1996 में प्राकृतिक कारणों से हुई।


