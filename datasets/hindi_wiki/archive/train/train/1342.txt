सेलिना मारी गोमेज़ एक अमेरिकी अभिनेत्री व गायिका है जो डिज़्नी चैनल के एमी पुरस्कार विजेता टेलीविजन धारावाहिक विज़ार्ड ऑफ़ वेवर्ली प्लेस में एलेक्स रूसो की भूमिका के लिए जानी जाती है। उन्होंने अनादर सिंड्रेला स्टोरी, विज़ार्ड ऑफ़ वेवर्ली प्लेस: द मूवी और प्रिंसेस प्रोटेक्शन प्रोग्राम जैसी मुख्य व टेलीविजन फ़िल्मों में भी अभिनय किया है। उन्होंने बड़े पर्दें की फ़िल्मों में रमोना एंड बीज़ुस से पदार्पण किया।
उनका करियर संगीत उद्योग में भी फ़ैल शुका है। वे सेलिना गोमेज़ एंड द सीन नाम के पॉप बैंड की मुख्य गायिका व संस्थापक है जो आरआईएए द्वारा स्वर्ण प्रमाणित तिन अल्बम, किस एंड टेल, अ इयर विथाउट रेन और व्हेन द सन गोज़ डाउन, बना चूका है।
गोमेज़ का जन्म ग्रांड प्रैरी, टेक्सास में हुआ था। वे पूर्व मंच अभिनेत्री अमैंडा डान "मैंडी" टीफी और रिकार्डो जोएल गोमेज़ की बेटी है। उनके पिता मेक्सिकी वंश के व माँ इतालवी वंश की है। जब वे पाँच वर्ष की थी तब उनके माता-पिता का तलाक हो गया और उनकी एकलौती संतान के रूप में उनकी माँ ने परवरिश की। 2006 में मैंडी ने ब्रायन टीफी से पुनर्विवाह किया। उनका नामकरण तेजानो गायिका सेलिना के नाम पर किया गया है जो गोमेज़ के जन्म के तिन वर्ष बाद ही चल बसी थी। 2009 में पीपल मैगज़ीन के साथ एक साक्षात्कार में उन्होंने इस बात का ज़िक्र किया की उन्हें अभिनय में रुची अपनी माँ को मंच पर अभिनय का रियास करते हुए देख कर हुई।
27 फ़रवरी 2011 को गोमेज़ 2011 वैनिटी फ़ेयर ऑस्कर पार्टी में कनेडियाई गायक जस्टिन बीबर के साथ शामिल हुई जिससे इस बात की पुष्टि हो गई की दोनों के बिच प्रेम संबंध है।
गोमेज़ ने अपने अभिनय करियर की शुरुआत सात वर्ष की आयु में बार्नी एंड फ्रेंड्स में जियाना की भूमिका अदा करने से की। उन्होंने आगे चलकर स्पाय किड्स 3-डी: गेम ओवर और टीवी फ़िल्म वाकर, टेक्सास रेंजर: ट्रायल बाई फ़ायर में छोटी भूमिका निभाई।
2004 में गोमेज़ को डिज़्नी चैनल ने एक अमेरिका-भर में चली खोज में ढूंड निकाला। गोमेज़ द सूट लाइफ़ ऑफ़ ज़ैक एंड कोड़ी में अतिथि भूमिका में नज़र आई और आगे चलकर हैनाह मोंटाना में भी उन्होंने अभिनय किया।
