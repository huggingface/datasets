जॉन मैकिन्टौश स्क्वयर  ब्रिटिश विदेशी प्रदेश जिब्राल्टर में स्थित एक मुख्य चौक है। यह चौदहवी शताब्दी से शहर के जीवन का अहम केंद्र रहा है। इसको यह नाम स्थानीय लोकोपकारक जॉन मैकिन्टौश के नाम से मिला है। जॉन मैकिन्टौश चौक पर कई मुख्य इमारतें स्थित है जिनमें से जिब्राल्टर संसद तथा सिटीहाँल सबसे विशिष्ट हैं।
जॉन मैकिन्टौश स्क्वयर को ब्रिटिश विदेशी प्रदेश जिब्राल्टर की कल्ले रियल के पश्चिम में निर्मित किया गया था। पूर्व समय में इसे कई नामों से जाना जाता था। मूलतः इसका स्पेनिश शासन के दौरान नाम प्लाजा मेयर था, जिसे कभी-कभी ग्रान प्लाजा के शीर्षक के साथ भी संदर्भित किया जाता था। बाद में इसका नाम अलामीडा पड़ गया।
ब्रिटिश शासन की शुरुआती शताब्दी में यहाँ पर सैनिक परेड निकलती थी, जिससे इसे अपना परेड नाम मिला।
