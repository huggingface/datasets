रिंगटोन अथवा रिंग टोन किसी टेलीफोन पर आने वाली कॉल अथवा शाब्दिक सन्देश का संकेत देने वाली ध्वनि को कहा जाता है। हालांकि शब्दशः यह कोई टोन नहीं होती, आजकल इस शब्द का सर्वाधिक प्रयोग मोबाइल फ़ोनों पर रुचि के अनुसार चुनी जा सकने वाली ध्वनियों के लिए किया जाता है।
अपने नेटवर्क द्वारा आने वाली कॉल को इंगित किये जाने पर फ़ोन आवाज "रिंग" करता है तथा अपने प्रयोगकर्ता को इसकी सूचना देता है। लैंडलाइन टेलीफोन के लिए कॉल संकेत ऐसे स्विच अथवा एक्सचेंज द्वारा उत्पन्न विद्युत् करेंट हो सकता है जिससे वह जुड़ा हो. मोबाइल फोनों के लिए, नेटवर्क फोन को आने वाली कॉल का संकेत भेजता है।
टेलीफोन "रिंग" किसी आने वाली टेलीफोन कॉल को दर्शाने के लिए की जाने वाली ध्वनि होती है। इस शब्द की उत्पत्ति इस तथ्य से मानी जाती है जब शुरूआती टेलीफोनों में घंटियां तथा विद्युत्-चुम्बकीय क्लैपर लगे होते थे जिनसे रिंग ध्वनि उत्पन्न होती थी। पूर्वोल्लेखित विद्युत संकेत विद्युत-चुम्बकों को शक्ति देते थे जो तीव्र गति से क्लैपरों को खींचते तथा छोड़ते थे जिनसे घंटियां बजती थीं। यह विद्युत-चुम्बकीय घंटी प्रणाली अभी भी व्यापक उपयोग में है। उपभोक्ता के टेलीफोन को भेजा जाने वाला रिंगिंग संकेत उत्तरी अमेरिका में 90 वोल्ट एसी तथा 20 हर्ट्ज़ आवृत्ति का होता है। यूरोप में यह 60-90 वोल्ट एसी के आसपास तथा 25 हर्ट्ज़ आवृत्ति का होता है।
हालांकि उत्पन्न ध्वनि को अभी भी "रिंग" ही कहा जाता है, आधुनिक टेलीफोन इलेक्ट्रौनिक प्रयोग से द्रुत उतार-चढ़ाव के साथ संगीत, चहचहाने की अथवा अन्य ध्वनियां उत्पन्न करते हैं। रिंग संकेतों की विविधता का प्रयोग आने वाली कॉल की विशेषताओं के लिए किया जा सकता है .
कोई रिंगिंग संकेत एक विद्युत टेलीफोन सम्बन्धी संकेत होता है जो टेलीफोन द्वारा प्रयोगकर्ता को आने वाली कॉल की सूचना देता है। पीओटीएस टेलीफोन प्रणाली में ऐसा करने के लिए रिंगिंग करेंट भेजा जाता है, जो लगभग 100 वोल्ट का कम्पायमान डीसी करेंट होता है। कम्पायमान डीसी में क्रमिक पोलैरिटी नहीं होती है; यह शून्य से अधिकतम वोल्टेज तथा वापस शून्य तक कम्पायमान होता है। आजकल इस संकेत को अपनी यात्रा के अधिकांश भाग में डिजिटल रूप में भेजा जा सकता है, सिर्फ अंत में उसे रिंगिंग करेंट के रूप में परिवर्तित किया जाता है क्योंकि अधिकांश लैंडलाइन फोन पूर्णतया डिजिटल नहीं होते हैं। पुराने फ़ोनों में यह वोल्टेज फोन की घंटी बजाने के लिए उच्च-इम्पीडेंस वाले विद्युत्-चुम्बकों के लिए ट्रिगर का कार्य करता था।
20वीं शताब्दी के उत्तरार्ध तथा इसके बाद के फिक्स्ड फोन इस रिंगिंग करेंट वोल्टेज का पता लगा कर वार्ब्लिंग टोन को इलेक्ट्रौनिक्स की सहायता से चालू कर देते हैं। मोबाइल फोन पूरी तरह से डिजिटल होते हैं, इसलिए रिंग करने के लिए वे सेल बेस स्टेशनों के साथ संवाद के उपयोग में लायी जाने वाली प्रोटोकॉल से संकेत प्राप्त करते हैं।
पीओटीएस स्विचिंग प्रणाली में टेलीफोन हैंडसेट को स्विच हुक से उठाये जाने पर लाइन का इम्पीडेंस लगभग 600 ओम्स तक कम हो जाता है, इसे रिंग का "ट्रिप हो जाना" कहा जाता है। यह संकेत है कि टेलीफोन कॉल का जवाब दिया गया है और टेलीफोन एक्सचेंज तत्काल लाइन से रिंग संकेत हटा कर कॉल जोड़ देता है। यही "रिंग-ट्रिप" अथवा "प्री-ट्रिप" नामक समस्या का कारण बनता है, यह तब होती है जब लाइन के रिंगिंग संकेत का सामना कंडक्टरों के बीच अति-निम्न प्रतिरोध से होता है, इसमें प्रयोगकर्ता के टेलीफोन के बजने से पहले ही रिंग ट्रिप हो जाती है ; यह बारिश के मौसम तथा गलत रूप से बिछाये गए तारों के मामले में सामन्य रूप से होता है।
शोध से पता चला कि लोग फ़ोन उठाने से पहले इंतजार करते हैं की वह बजना बंद हो जाये. इस समस्या से निपटने के लिए अंतराल की व्यवस्था की गयी, जिसके फलस्वरूप रिंग-विराम-रिंग का स्वरक्रम स्वरुप सामने आया जिसका प्रयोग आज-कल होता है। शुरूआती पार्टी लाइन प्रणालियों में इसका स्वरुप एक मोर्स कोड अक्षर के रूप में किया जाता था जिससे यह पता लग सके कि फोन किसको उठाना है, परन्तु अब, एकल लाइनों के साथ इसका एकमात्र स्वरुप एकल रिंग तथा दोहरी रिंग है, जो कि मूल रूप से मोर्स कोड अक्षर T तथा M थे।
रिंगिंग पैटर्न को रिंग स्वरक्रम के रूप में जाना जाता है। यह केवल पीओटीएस फिक्स्ड फोन पर लागू होता है, जहां उच्च वोल्टेज रिंग संकेत स्विच ऑन तथा ऑफ करके रिंगिंग पैटर्न उत्पन्न किया जाता है। उत्तरी अमेरिका में, मानक रिंग स्वरक्रम "2-4" है, जिसमें दो सेकण्ड की रिंग के बाद 4 सेकण्ड का मौन होता है। ऑस्ट्रेलिया और ब्रिटेन में, रिंग स्वरक्रम 400एमएस ऑन, 200एमएस ऑफ, 400एमएस ऑन, 200एमएस ऑफ है। ये पैटर्न विभिन्न क्षेत्रों में भिन्न हो सकते हैं, तथा विश्व के अलग-अलग भागों में अन्य पैटर्न प्रयोग किये जाते हैं।
पार्टी लाइन रिंगिंग से सम्बंधित एक सेवा कुछ छोटे कार्यालयों तथा घर में बने कार्यालयों में पुनर्प्रचलित हो रही है जिससे फैक्स मशीनें तथा टेलीफोन एक ही लाइन का प्रयोग करते हुए अलग-अलग नंबर रख सकते हैं; यह क्लास वैशिष्ट्य मूल रूप से विभिन्न रिंगों का प्रयोग करता है, हालांकि कैरियर कम्पनियां इसके लिए ट्रेडमार्क नामों का प्रयोग करती हैं, जैसे "स्मार्ट रिंग", "डुएट", "मल्टिपल नंबर", "आइडेंट-ए-कॉल" तथा "रिंगमास्टर" आदि. यह सुविधा एक ही भौतिक लाइन का प्रयोग करते हुए उससे जुड़े दूसरे फोन को भिन्न नंबर प्रदान करने के लिए भी उपयोग की जाती है, इसको मुख्य रूप से एक ही कमरे में रहने वालों अथवा किशोरों द्वारा प्रयोग किया जाता है, ऐसे मामले में कम्पनियां इसके विपणन के लिए "तीन लाइन" नाम का प्रयोग करती हैं।
कॉलर आईडी संकेत पहले तथा दूसरे रिंगिंग संकेत के बीच में मौन समय अंतराल के दौरान भेजे जाते हैं।
बाधित रिंग संकेतों को ध्यान आकृष्ट करने के लिए डिजाइन किया गया था तथा अध्ययनों से पता चला कि दो टोन वाली सविराम रिंग आसानी से सुनाई पड़ती है। इसका पार्टी लाइन में प्रयोग की जाने वाली कोडेड रिंग से कोई सम्बन्ध नहीं है।
500 तथा 2500 मॉडल के लैंडलाइन टेलीफोन सेटों में पाया जाने वाला "C" प्रकार के रिंगर में एटीएंडटी ने सात अलग प्रकार की घंटियों के संयोजन दिए. ये घंटियां क्षीण श्रवण शक्ति वाले लोगों के लिए "विशिष्ट टोन" का कार्य करतीं थीं, साथ ही कई फ़ोनों के साथ में रखे होने पर यह पहचानना आसान बनाती थीं कि कौन सा फोन बज रहा है। "बेल चाइम" भी प्रस्तुत की गयी थी, जिसे दरवाजे की घंटी की तरह अथवा साधारण फोन की तरह बजने के लिए सेट किया जा सकता था।
वर्ष 1975 के एक एफसीसी निर्णय ने अन्य निर्माताओं को फोन लाइन से जोड़े जा सकने वाले उपकरण बनाने की अनुमति दी, इसके बाद निर्माताओं ने सहयंत्र के रूप में टेलीफोन रिंगर बनाने प्रारंभ कर दिए जो यांत्रिक के स्थान पर इलेक्ट्रौनिक ध्वनियां तथा संगीत बजाते थे। लोगों ने भी अपने रिंगर बनाने प्रारंभ कर दिए जो संगीतमय बधाई पत्र की चिप का प्रयोग करते हुए कॉल आने पर संगीत बजाते थे। 1989 की एक पुस्तक में ऐसा ही एक रिंगर वर्णित था जिसमें एक खिलौने का कुत्ता था जो कॉल आने पर भौंकता तथा गुर्राता था। इस प्रकार, इलेक्ट्रॉनिक टेलीफोन रिंगर ही मानक बन गए। इनमें से कुछ रिंगर एकल धुन बजाते थे तो कुछ दो या तीन धुनों का एक क्रम अथवा मधुर संगीत बजाते थे।
पहला ऐसा व्यावसायिक मोबाइल फोन जिसमें रुचि के अनुसार सेट की जा सकने वाली रिंग टोन थीं, जापानी एनटीटी डोकोमो डिजिटल मोवा एन103 हाइपर था जिसे एनईसी ने बनाया था तथा इसे मई 1996 में जारी किया गया था। इसमें मिडी प्रारूप में कुछ प्रीसेट गाने थे। सितंबर 1996 में, आईडीओ, वर्तमान में एयू, ने डेंसो निर्मित डिजिटल मिनिमो डी319 की बिक्री प्रारम्भ की. यह ऐसा पहला मोबाइल फोन था जिसमें कोई उपयोगकर्ता प्रीसेट गानों के स्थान पर मौलिक संगीत डाल सकता था। ये फोन जापान में लोकप्रिय हो गए: 1998 में प्रकाशित एक पुस्तक जिसमें विस्तारपूर्वक वर्णन था कि फोन में कैसे लोकप्रिय गानों के मुखड़े बना कर रूचि के अनुसार बजाया जा सकता है, की 35 लाख से भी अधिक प्रतियां बिकीं.
पहली डाउनलोड की जा सकने वाली रिंगटोन सेवा का निर्माण तथा वितरण 1998 के वसंत में फिनलैंड में हुआ जब रेडियोलिंजा ने हारमोनियम नाम की अपनी सेवा प्रारंभ की, इसका आविष्कार वेसा-मत्ती पनानेन ने किया था। हारमोनियम में व्यक्तियों के लिए मोनोफोनिक रिंगटोंस बनाने के साधन के साथ ही उन्हें किसी मोबाइल सेट पर एसएमएस के द्वारा ओवर-द-एयर भेजने की सुविधा भी थी। नवंबर 1998 में, डिजिटलफोन समूह ने ऐसी ही सेवा जापान में भी प्रारंभ कर दी.
एक रिंग टोन निर्माता उपयोगकर्ता को उनके निजी संगीत संग्रह से एक गीत लेकर उनके द्वारा चुने गए अंश को अलग कर उनके मोबाइल पर भेजने की सुविधा प्रदान करता है। फ़ाइलें प्रत्यक्ष कनेक्शन, ब्लूटूथ, टेक्स्ट संदेश या ईमेल द्वारा मोबाइल फोन पर भेजा जा सकता है।
शुरूआती रिंगटोन निर्माता हारमोनियम था, इसका विकास एक फिनिश कम्प्यूटर प्रोग्रामर वेसा-मत्ती पनानेन ने किया था तथा इसे 1997 में नोकिया स्मार्ट मैसेजिंग के साथ प्रयोग किये जाने के लिए जारी किया गया था।
कुछ प्रदाता अपने प्रयोगकर्ताओं को अपनी स्वयं की संगीत धुनें बनाने की अनुमति देते हैं जिन्हें या तो "संगीत कम्पोज़र" की सहायता से अथवा एक सेम्पल/लूप अरेंजर की सहायता से बनाया जा सकता है . ये अक्सर केवल एक विशेष फोन मॉडल या ब्रांड में उपलब्ध एनकोडिंग फौरमैट का उपयोग करते हैं। अक्सर अन्य फॉरमैट जैसे मिडी या एमपी3 भी समर्थित होते हैं; रिंगटोन के रूप में प्रयोग किये जाने से पहले इन्हें फोन पर डाउनलोड किया जाना आवश्यक होता है।
जब कोई एक रिंगटोन खरीदता है, तब एक एग्रीगेटर या तो अपनी धुन बनाती है या पहले से बनी धुनों को मिला कर उपलब्ध कराती है। रिंगटोन के बनने के पश्चात इसे इसे किसी विशिष्ट फ़ाइल फॉरमैट में डाल कर व्यक्ति के मोबाइल फोन पर एसएमएस के द्वारा भेज दिया जाता है। यदि कंपनी पहले से बनी धुनों का प्रयोग करती है तो उसे उसके स्वामी को स्वत्व शुल्क का भुगतान करना होता है। सारा धन उस गीत के स्वामी को नहीं मिलता है; एक बड़ा हिस्सा सेलफोन प्रदाता को भी दिया जाता है।
2005 में "स्मैशदीटोंस", पहली तृतीय पक्ष प्रदाता बनी जो रिंगटोन को ऑनलाइन बनाने की अनुमति देती थी और इसके लिए डाउनलोड किये जा सकने वाले सॉफ्टवेयर अथवा डिजिटल ऑडियो एडिटर की आवश्यकता नहीं होती थी। बाद में, एप्पल के आईफोन ने प्रयोगकर्ताओं को फोन की आईट्यून लाइब्रेरी के लिए ख़रीदे गए किसी भी गीत से रिंगटोन बनाने की अनुमति दी पर इसमें कुछ कठिनाइयां थीं, जिसमें 40 सेकण्ड की सीमा शामिल थी, साथ ही फ़ाइल का एएसी फॉरमैट में होना तथा इसका नाम एक्सटेंशन .m4r होना अनिवार्य था।
वेबसाइटों की एक श्रृंखला उपलब्ध है जिनके द्वारा प्रयोगकर्ता डिजिटल संगीत अथवा अन्य ध्वनि फाइलों से रिंगटोन बना सकते हैं; ये साइटें सीधे ही उनके मोबाइलों पर उन्हें अपलोड कर देती हैं तथा गीतों की संख्या की कोई उच्चतम सीमा नहीं है।
इस तथ्य ने, कि उपभोक्ता रिंगटोन के लिए $3 तक खर्च करने को तैयार हैं, "मोबाइल संगीत" को संगीत उद्योग का एक विशेष रूप से लाभकारी भाग बना दिया है। अनुमान भिन्न हैं: मैनहट्टन स्थित विपणन और परामर्श फर्म कौन्सेक्ट का अनुमान है कि 2004 में रिंगटोनों से होने वाली वैश्विक बिक्री 4 बिलियन डॉलर की थी। फॉर्च्यून पत्रिका के अनुसार, 2005 में रिंगटोन की बिक्री से दुनिया भर में 2 बिलियन डॉलर की कमाई की गयी। साउंड फ़ाइलों की वृद्धि ने भी रिंगटोन को लोकप्रिय बनाने में योगदान दिया. 2003 में, उदाहरण के लिए, जापानी रिंगटोन बाजार, जो कि अकेले ही 900 मिलियन यूएस डॉलर का था, में साउंड फ़ाइलों की बिक्री 66.4 मिलियन यूएस डॉलर की रही. इसके अलावा 2003 में भी, वैश्विक मोबाइल रिंगटोन उद्योग 2.5 से 3.5 बिलियन यूएस डॉलर का था। 2009 में, अनुसंधान फर्म एसएनएल कगन के अनुमान के अनुसार संयुक्त राज्य अमेरिका में रिंगटोनों की बिक्री शीर्ष पर 2007 में 714 मिलियन डॉलर के साथ पहुंची. एसएनएल कगन ने अनुमान लगाया कि संयुक्त राज्य में इनकी बिक्री 2008 में गिर कर 541 मिलियन डॉलर हो गयी, इसका आंशिक कारण यह था कि प्रयोगकर्ताओं ने स्वयं की रिंगटोंस बनाना सीख लिया था।
रिंगटोन व्यापार ने उद्योग की व्यापार प्रथाओं के सम्बन्ध में विवाद को प्रेरित किया है।
अप्रैल 2005 में, कालाहन की विधि फर्म मैकक्यून व विलिस ने सैन डिएगो निवासी पिता एवं उनकी दस वर्षीया पुत्री की और से जेम्स्टर! के विरुद्ध एक क्लास एक्शन वाद दाखिल किया। इस वाद में आरोप लगाया गया कि जेम्स्टर! ने सेल्युलर टेलीफोन ग्राहकों को कपटपूर्ण व भ्रमित करने वाले विज्ञापनों के द्वारा धोखा दिया है। वादियों का तर्क था कि कहे जा रहे विज्ञापनों में विज्ञापन का टेक्स्ट सन्देश से उत्तर देने वाले ग्राहकों को एक निःशुल्क रिंगटोन देने का प्रस्ताव था, पर उन्होंने प्रयोगकर्ताओं को यह नहीं बताया कि ऐसा करने से वे एक मासिक सेवा के ग्राहक बन जायेंगे. इस वाद में चार लोग और जुड़ गए तथा नवम्बर 2009 में इसका निपटारा कर दिया गया।
जून 2007 में सेटरफील्ड बनाम साइमन एवं स्कस्टर मुकदमा संख्या सी 06-2893 सीडब्ल्यू, 2007 यूएस जिला लेक्सिस में क्लास एक्शन में एक निर्णय हुआ, इसमें मोबाइल फ़ोनों पर एक एसएमएस का प्रसारण शामिल था जो एक लोकप्रिय लेखक के "मोबाइल क्लब" का प्रसार करता था, जिसे एक सात वर्षीय बच्चे द्वारा प्रयोग किया जाता था। बचाव पक्ष, वह प्रकाशन कंपनी जिसने उस प्रसार संदेशों का अनुबंध लिया था तथा वह प्रदाता कंपनी जिसने वास्तव में वह सन्देश भेजा था, ने तर्क दिया कि नामांकित ग्राहक, जो कि उस बच्चे की माता थी, ने उन प्रसार किये जाने वाले संदेशों को प्राप्त करने की स्वीकृति दी थी, ऐसा करने के लिए उसने निःशुल्क रिंगटोन प्राप्त करने के लिए एक ऑनलाइन फॉर्म में एक खाने को टिक किया था जिसमें लिखा था कि "हां! मैं नेक्स्टवंस के सहयोगियों तथा ब्राडों से प्रचार प्राप्त करना चाहूंगा...."
न्यायाधीश क्लौडिया विल्केन ने निर्णय दिया कि वह टेक्स्ट सन्देश टीसीपीए के अंतर्गत नहीं आता है, प्रथम, क्योंकि जिस प्रकार से वे सन्देश भेजे गए, वे "ऑटोमेटिक टेलीफोन डायलिंग प्रणाली" की वैधानिक परिभाषा में सही नहीं बैठते, तथा द्वितीय क्योंकि वादी ने प्रचार सन्देश प्राप्त करने की स्वीकृति एक व्यापक शाब्दिक स्वीकृति प्रावधान के अंतर्गत दी, जिसे एक निःशुल्क रिंगटोन डाउनलोड प्राप्त करने के उद्देश्य से किया गया था। नाइंथ सर्किट कोर्ट ऑफ अपील्स ने इस फैसले को पलटते तथा साइमन एवं स्कस्टर के विरुद्ध संभवतः 90 मिलियन डॉलर के मुक़दमे को बहाल कर दिया. अंत में न्यायाधीश क्लौडिया विल्केन ने अगस्त 6, 2010 को एक समझौता अनुमोदित किया जिससे क्लास एक्शन दाखिल करने वाले प्रत्येक व्यक्ति को 175 डॉलर प्राप्त हुए.
जुलाई 20, 2005 को, यूटिलिटी कंज्यूमर्स एक्शन नेटवर्क, जो कैलिफोर्निया स्थित गैर-लाभकारी उपभोक्ता समर्थन संगठन है, ने कैलिफोर्निया पब्लिक यूटिलिटीज़ आयोग के समक्ष सिंगुलर वायरलेस विरुद्ध एक शिकायत दाखिल की, जिसमें उनपर अनाधिकृत रूप से गैर-संचार सम्बन्धी सेवाओं, जैसे रिंगटोंस, का शुल्क लेने का आरोप लगाया गया। यूसीएएन ने दावा किया कि सिंगुलर ने अपने उपभोक्ताओं को सूचना दिए बिना उनसे जेम्स्टर! तथा अन्य मिलती-जुलती रिंगटोन सेवाओं का शुल्क लिया, उनसे इस सेवा में आने के लिए पूछे बिना तथा ऐसे शुल्कों के लिए स्वीकृति का प्रमाण के बिना ही शुल्क लगा दिया गया। इसके अतिरिक्त यूसीएएन ने सिंगुलर पर आरोप लगाया कि उन्होंने कई सीपीसीयू आवश्यकताओं का उल्लंघन किया है, उन्होंने उपभोक्ताओं से लगातार गैर-संचार सेवाओं के विषय में पूछते हुए ऐसे प्रभार उनके वायरलेस फोन शुल्क में जोड़ दिए जिनकी कोई जिम्मेदारी सिंगुलर पर नहीं है तथा वे ग्राहकों को उनके प्रश्नों के विषय में कोई सहायता नहीं दे सकते हैं।
Taunton 
सेल फोन संस्कृति में रिंगटोन के सम्बन्ध में शिष्टाचार एक सर्वाधिक विवाद का विषय रहा है। हालांकि प्रायः इसका उद्देश्य आनेवाली कॉल की जानकारी प्राप्तकर्ता को देने हेतु इसकी कर्णप्रियता के लिए बजाय जाता है, परन्तु प्राप्तकर्ता के आसपास के लोग इसके बस्जने की आवाज़ को व्यवधान भी मान सकते हैं। नौकरी देने वाले नियोक्ता कार्यस्थल पर रिंगटोन पर प्रतिबन्ध लगाने के लिए जाने जाते रहे हैं; एक ऑस्ट्रेलियाई कंपनी तो इस मामले में इतनी आगे चली गयी कि उसने अपने कर्मचारियों पर उतनी बार जुर्माना लगाया जितनी बार उनकी रिंगटोन किसी मीटिंग के दौरान बजी. सेल फोन रखने वाले पेशेवरों पर किये गए एक अन्य सर्वेक्षण में यह पाया गया कि 18 प्रतिशत लोगों का यह मत है कि सेल फोन के इस्तेमाल संबंधी सबसे बुरा तरीका किसी सार्वजनिक यातायात वाहन में चलते हुए फोन की रिंगटोन सूची में अंकित सभी रिंगटोन को एक एक करके बजाना है। रिंगटोन के सम्बन्ध में अन्य प्रतिक्रिया यह है कि इनके माध्यम से एल अलग ही तरह की संस्कृति विकसित हो गयी है। लोगों ने स्वयं को किसी खास चयनित रिंगटोन के साथ जोड़ना शुरू कर दिया है जो उनकी पहचान बन सके ठीक वैसे ही जैसे वह अपने मोबाइल फोन के साथ करते थे। "उन लोगों के साथ भी ऐसा ही था जो अपने फोन पर कोई कॉल प्राप्त करते थे, संगीतमय रिंगटोन सार्वजनिक स्थलों के हालत के अनुसार इसी प्रकार से डिजाइन की जाती हैं, जिससे कि वह वहां उपस्थित अन्य लोगों को जो संभावित रूप से इसके कारण व्यवधान के शिकार हो सकते हैं और अगल बगल खड़े लोगों को भी अच्छी लगें" अब लोग सिर्फ अपने फोन की पसंद के माध्यम से ही नहीं बल्कि इससे भी आगे अपनी रिंगटोन के माध्यम से अपने आसपास वालों को यह बताते हैं कि उन्हें किस प्रकार का संगीत पसंद है। एक प्रकार से, लोग इसके द्वारा भीड़ से अलग होने का एक सन्देश देते हैं। हालांकि, इस विषय पर भी विवाद है कि रिंगटोन का चुनाव इस प्रकार किया जाना चाहिए कि वह लोगों के ध्यान को कम से कम आकर्षित करे और भीड़भाड़ वाले स्थानों के लिए उपयुक्त हो. "कुछ उपयोगकर्ता जानबूझकर साझा सांस्कृतिक संसाधनों के के समुच्चय से अपनी रिंगटोन का चुनाव करते हैं।..जिसके सम्बन्ध में वे यह जानते हैं कि इसे अधिकतर लोग पहचानते होंगे. संगीतमय रिंगटोन का ऐसा चुनाव इस तथ्य से प्रेरित होता है कि इसके फलस्वरूप उन्हें अपने साथ उपस्थित लोगों से कैसी प्रतिक्रिया मिलेगी" . चूंकि धुनें सरलता से पहचानी जा सकती हैं, इसलिए इस बात की सम्भावना अधिक है कि लोग इसे नज़रंदाज़ करेंगे और इसके कारण उनका ध्यान भंग नहीं होगा.

== रिंगटोन संकेतन प्रारूप ==
टीटीटीएल के समान ही होता है इसमें कुछ और भी उन्नत विशेषताएं होती हैं। आरटीएक्स पर औक्टेव्स भी अलग अलग होते हैं।
साँचा:Telsigs
