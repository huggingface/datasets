 थाइ एयरवेज़ इन्टरनेशनल पब्लिक कंपनी लिमिटेड  तथाइंड की सबसे बड़ी एवं ध्वजवाहिका वायुसेवा है। 1988 में स्थापित हुई कंपनी का मुख्यालय चाटुचाक जिला, बैंगकॉक में स्थित है। यह कंपनी प्राथमिकता से सुवर्णभूमि विमानख्षेत्र से ही संचालन करती है। थाई स्टार एलायंस की संस्थापक सदस्य है। यह वायुसेवा एक न्यून-लागत वायुसेवा नोक एयर में 49% भागीदारी के साथ सबसे बड़ी भागीदार कंपनी है।2012 के मध्य में इसने थाई स्माइल के नाम से क्षेत्रीय विमान सेवा का प्रारम्भ एयरबस 320 का उपयोग करते हुए किया।
अपने प्रमुख केंद्र सुवर्णभूमि एयरपोर्ट से ये 35 देशों के 78 स्थानो के लिए उड़ान भरती हैं। एक समय ये एयरलाइन विश्व की सबसे लम्बी दूरी की 2 नॉन स्टॉप फ्लाइट्स चलती थी। लेकिन बढ़ी हुई तेल की कीमतें, भाड़े में बढ़ोतरी, एयर क्राफ्ट्स की संख्या में कमी, इन सब कारणों के चलते ये नॉन स्टॉप सेवा बंद कर दी गयी। थाई एयरवेज के ज्यादातर उड़ाने यूरोप, पूर्वी एशिया एवं दक्षिण /दक्षिण -पश्चिम एशिया के लिए होती हैं। लंदन के हीथ्रो एयरपोर्ट को सर्व करने वाला थाई एयरवेज पहला एशिया-पसिफ़िक क्षेत्र का पहला एयरलाइन्स था। वर्त्तमान में थाई एयरवेज बैंकाक यूनाइटेड एवं रेड बुल रेसिंग का मुख्य प्रायोजक हैं।
थाई एयरवेज का प्रारम्भ स्कॅन्डिनेवियन एयरलाइन्स एवं थाईलैंड की घरेलु विमान कंपनी थाई एयरवेज कंपनी के बीच संयुक्त उपक्रम से हुआ था। स्कॅन्डिनेवियन एयरलाइन्स ने इस समझौते में 30% शेयर्स अपने पास रखे थे। स्कॅन्डिनेवियन एयरलाइन्स ने शुरूआती चरणों में ऑपरेशंस, प्रबंधन एवं ट्रेनिंग सुविधाएं प्रदान की थी, ताकि ये एयरलाइन्स एक विश्वस्तरीय एयरलाइन्स बन सके।
इस कंपनी ने अपनी पहली कमर्शियल फ्लाइट 1 मई 1960 को भरी थी। ये उड़ाने बैंकाक से 9 विदेशी क्षेत्रो के लिए भरी गयी थी। स्थापना के 17 वर्षों के बाद 1977 में थाई एयरवेज ने स्कॅन्डिनेवियन एयरलाइन्स से बाकी बचे हुए शेयर खरीद लिया एवं पूर्णतया थाई सरकार द्वारा चलने वाली कंपनी हो गयी। 14 मई 1977 को थाई ने लुफ्थांसा, एयर कनाडा, स्कॅन्डिनेवियन एयरलाइन्स, एवं यूनाइटेड एयरलाइन्स के साथ मिलकर स्टार एयरलाइन्स की स्थापना की जो विश्व की सबसे बड़ी एयर लाइन्स गठबंधन थी।
2000 के आखिरी वर्षो में कई आंतरिक एवं बाह्य कारणों जैसे तेल के मूल्यों में वृद्धि, अशांत घरेलु राजनितिक माहौल, विश्व्यापी मंडी ने इस एयरलाइन्स के आगे बढ़ने में काफी रुकावटे पेश की। लेकिन जल्द ही इस कंपनी ने मुसीबतो को पार करते हुए 2009 के Q2 में 2.5 बिलियन बहाट की लाभ हासिल की।
थाई एयरवेज़ में निम्नलिखित सुविधाएं उपलब्ध हैं:
रॉयल आर्किड प्लस थाई एयरवेज का फ्रीक्वेंट फ्लायर प्रोग्राम हैं। 20 लाख से ज्यादा लोग इसके सदस्य हैं। इस प्रोग्राम के चार चरण होते हैं। 
थाई एयरवेज की परिधान पालिसी के अंतर्गत फ्लाइट के दौरान यूनिफार्म चेंज करने की पालिसी हैं। अंतरराष्ट्रीय फीमेल फ्लाइट अटेंडेंट्स के लिए ये जरुरी हैं की वो फ्लाइट के दौरान अपने कॉर्पोरेट पर्पल सूट को बदल कर पारम्परिक थाई साड़ी पहने।
थाई एयरवेज पर्यावरण के प्रति काफी समर्पित हैं एवं ये एशिया की पहली एयरलाइन्स होगी जिसके विमान बायो फ्यूल पे उड़ेंगे। ऐसा करने के पीछे मुख्य उद्देश्य कार्बन डाइऑक्साइड उत्सर्जन को कम करना हैं।
