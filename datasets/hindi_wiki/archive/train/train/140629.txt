अनुराग सिंह कश्यप एक भारतीय फ़िल्म निर्देशक, निर्माता और पटकथा लेखक हैं। उनका जन्म उत्तर प्रदेश कें गोरखपुर जिले में हुआ और वह विभिन्न शहरों में पले-बढे। उन्होनें अपनी शिक्षा देह्ररादून और ग्वालियर में की और उनकी कुछ फिल्मों में इन शहरों की छाप देखने को मिलती हैं, विशेष रूप से गैग्स ऑफ वासेपुर, जहाँ उन्होनें उस घर का प्रयोग किया जहाँ वह पले-बढे। फिल्में देखने का शौक उनहें बचपन से ही था, पर यह स्कूली शिक्षा के के द्वारान छूट गाया। यह शौक दोबरा कॉलेज में जागृत हुआ। यहाँ एक थिएटर टोली से संगठित होकर जब वह एक अंतरराष्ट्रीय फिल्म महोत्सव में उपस्थित हुए तो उनमें फिल्मे' बनाने की चेतान जागी। यहीँ से उनकी कैरियर की शुरुआत हुई।
टेलीविजन सीरियल के लिए लिखने के बाद, अनुराग को रामगोपाल वर्मा के अपराध नाटक फिल्म सत्या में सह-लेखन का कार्य मिला। उन्होंने अपने निर्देशन का कार्य फिल्म पाँच से शुरुआत की। जो कि केन्द्रीय फिल्म प्रमाणन बोर्ड के कारण प्रदर्शित नहीं हो सकी। इसके बाद उन्होंने 1993 के मुंबई पर बम विस्फोट के बारे में हुसैन जैदी लिखित पुस्तक पर आधारित एक फिल्म ब्लैक फ्राइडे का निर्देशन किया। लेकिन इसका प्रदर्शन केन्द्रीय फिल्म प्रमाणन बोर्ड द्वारा लंबित किए जाने के कारण 2 साल बाद हो सका, लेकिन 2007 में प्रदर्शित होने के बाद इसे काफी सराहना प्राप्त हुई। इसके बाद अनुराग ने नो स्मोकिंग बनाई जिसने बॉक्स ऑफिस पर खराब प्रदर्शन किया। इसके बाद उन्होंने देवदास के आधुनिक संस्करण पर आधारित पर फिल्म देव डी बनाई जिसे काफी व्यवसायिक सफलता प्राप्त हुई। उसके बाद उन्होंने एक राजनीतिक नाटक फिल्म गुलाल और दैट गर्ल इन यैलो बूट्स फिल्मों का भी निर्देशन किया। 2012 में आई उनकी फिल्म गैंग्स ऑफ वासेपुर-भाग 1 और भाग 2 ने इनके निर्देशन का नया किर्तीमान बनाया। इस फिल्म ने न केवल व्यवसायिक रुप से सफल रही बल्कि समीक्षकों ने भी इसे काफी सराहा।
अनुराग कश्यप का जन्म 10 सितंबर 1972 को उत्तर प्रदेश के गोरखपुर में हुआ था। उनके पिता श्री प्रकाश सिंह उत्तर प्रदेश पावर कार्पोरेशन लिमिटेड के सेवानिवृत्त मुख्य अभियंता थे और वाराणसी के पास सोनभद्र जिले में ओबरा ताप विद्युत गृह में कार्यरत थे। उन्होंने ग्रीन स्कूल देहरादून से अपनी प्रारंभिक स्कूली शिक्षा प्राप्त की और आठ साल की उम्र में ग्वालियर के सिंधिया स्कूल में पढ़ने आ गये। गैंग्स ऑफ वासेपुर में दिखाये जाने वाले कुछ स्थान उनके अपने पुराने घर से प्रभावित थे, जहां वे स्वयं अपने माता-पिता, बहन अनुभूति कश्यप और भाई अभिनव कश्यप के साथ रहते थे। अभिनव भी एक फिल्म निर्माता हैं, जबकि अनुभूति उनकी अधिकांश फिल्मों में सहायक रहती हैं।
एक वैज्ञानिक बनने की उनकी इच्छा के कारण, कश्यप अपने उच्च अध्ययन के लिए दिल्ली आ गए और हंसराज कॉलेज से प्राणीशास्त्र पाठ्यक्रम में दाखिला ले लिया; उन्होंने 1993 में स्नातक की उपाधि प्राप्त की। वह अंततः एक नुक्‍कड़ नाटक समूह, जन नाट्य मंच में शामिल हो गए; और कई नुक्कड़ नाटक में भाग लेने लगे। उसी वर्ष, उनके कुछ दोस्तों ने "भारतीय अंतर्राष्ट्रीय फ़िल्म महोत्सव" मेंडी सिका की फ़िल्में देखने के लिए आग्रह किया। दस दिनों में, उन्होंने 55 फिल्में देखीं, और विटोरियो वित्तोरियो दे सिका की फिल्म बायस्किल थीफ ने उन्हें सबसे अधिक प्रभावित किया।
अनुराग की पहली शादी फिल्म संपादक आरती बजाज से हुई थी, जिनके साथ उनकी एक बेटी भी है। दोनों ने 2009 में तलाक ले लिया। बाद में उन्होंने अभिनेत्री कल्कि कोचलिन से शादी की, जिसे वह पहली बार ऊटी में देव-डी के निर्माण के दौरान मिले थे। 2013 में, कश्यप और कोचलिन ने अलग होने की घोषणा की। और मई 2015 में, उन्होंने मुंबई के बांद्रा परिवार अदालत में तलाक ले लिया।
वह गैर सरकारी संगठन, आंगन के बोर्ड के सदस्य के रूप में कार्य करते है, जो भारत के आसपास कमजोर बच्चों की मदद करता है। अपने धार्मिक विचारों के बारे में पूछे जाने पर, कश्यप ने जवाब दिया: "मैं नास्तिक हूं। सिनेमा ही एकमात्र धर्म है जिसे मैं मानता हूं।"

