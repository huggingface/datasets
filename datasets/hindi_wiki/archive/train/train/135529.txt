चंडीगढ़ एयर फोर्स स्टेशन भारतीय वायुसेना का एक अति महत्वपूर्ण बेस है। पाकिस्तान व चीन दोनों की सीमाओं से लगभग बराबर दूरी में स्थित एयर फोर्स के इस स्टेशन में "12 विंग" और "3 बेस रिपेयर डिपो" हैं।

12 विंग, एएफ वायुसेना में बहुत महत्वपूर्ण ट्रांसपोर्ट बेस है। उत्तरी हिमालयी क्षेत्र के लिए तो ये एक जीवन रेखा है। 12 विंग सुरक्षा की दृष्टि से एक बेहद संवेदनशील इलाके में मौसम की चुनौतीपूर्ण स्थितियों के बीच कार्य करता है। ऐसे मुश्किल हालातों में ये विंग उत्तरी हिमालयी क्षेत्र में सभी ऑपरेशन्स का कुशलतापूर्वक संचालन करता है। 
3 बीआरडी एएफ अर्थात् 3 बेस रिपेयर डिपो, एयर फोर्स हेलीकॉप्टरों की रिपेयरिंग और इनके रख-रखाव का कार्य करती है जिनमें एमआई-8, एमआई-17, एमआई 17 1वी और एमआई-17 वी5 शामिल हैं।
