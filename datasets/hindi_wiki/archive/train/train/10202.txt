शाही जापानी सेना, अर्थात् "महान जापानी साम्राज्य की सेना" 1871 से 1945 तक जापानी साम्राज्य की थल सेना थी। इसका नियंत्रण शाही जापानी सेना सामान्य स्टाफ़ कार्यालय और युद्ध मंत्रालय करते थे, और दोनों जापानी सम्राट के नाममात्र अधीन थे, जो थल सेना और नौसेना के सर्वोच्च अधिकारी थे। बाद में सैन्य विमानन का महानिरीक्षणालय सेना की निगरानी करने वाली तीसरी एजेंसी बन गई। युद्ध या राष्ट्रीय आपातकाल के समय, कमान शाही सामान्य मुख्यालय में केन्द्रित होता था, जिसमें सेना के अध्यक्ष और उपाध्यक्ष, युद्ध मंत्री, विमानन के मुख्या निरीक्षक, और सैन्य प्रशिक्षण के मुख्य निरीक्षक शामिल थे। 
मेइजी पुनर्स्थापन के दौरान,सम्राट मेइजी के प्रति वफ़ादार सैन्य बल मुख्यतः सामुराई थे जिन्हें सात्सुमा और चोसु जागीरों के वफ़ादार दाईम्यो से लिया जाता था। मेइजी जापान के सरकार  को सत्ता से हटाने के बाद और यूरोपीय देशों के आधार पर नई सरकार बनाने के बाद, जापान को पश्चिमी साम्राज्यवाद के सुरक्षित रखने के लिए एक औपचारिक सेना जो केंद्र सरकार के प्रति वफ़ादार हो, इसकी आवश्यकता समझ में आई।
यह केंद्रीय सेना, जिसे "शाही जापानी सेना" के नाम से जाना गया, 1871 में हान तंत्र के उन्मूलन के बाद और भी ज़्यादा ज़रूरी हो गई। सेना के सुधार के लिए सरकार ने 1873 में पूरे देश में अनिवार्य सैनिक सेवा लागू की, जहाँ 17 और 40 के आयु के सभी पुरुषों को 3 वर्षों तक सक्रिय सेवा, और उसके बाद दो वर्षों तक प्रथम आरक्षण और फिर दो वर्ष द्वितीय आरक्षण । सामुराई और कृषि वर्ग में सबसे बड़ा अंतर था अस्त्रधारण की स्वतंत्रता। इस प्राचीन विशेषाधिकार को अब देश के सभी पुरुषों को दिया गया। 
शाही जापानी सेना का गठन दूसरा फ्रेंच साम्राज्य के सलाहकारों के सहायता से किया गया था, द्वितीय जापान को फ़्रांसीसी सैन्य मिशन, और तृतीय जापान को फ़्रांसीसी सैन्य मिशन के द्वारा। लेकिन फ़्रांसिसी जर्मन युद्ध में उत्तर जर्मन परिसंघ के जीत के बाद, जापानी सरकार ने प्रशियाई सेना को भी अपनी सेना का आधार बनाया, और दो जर्मन सैन्य सलाहकारों को लिया, जिन्होंने जापानी सामान्य स्टाफ़ को 1886 से अप्रैल 1890 तक प्रशिक्षित किया: शाही जापानी सेना सामान्य स्टाफ़ कार्यालय, को सम्राट के अधीन 1878 स्थापित किया गया और सैन्य योजनाओं और रणनीति की शक्ति दी गई।
अन्य ज्ञात विदेशी सैन्य सलाहकार थे इटली राज्य के पोंपेओ ग्रिलो और मेजर क्वारतेज़ी जो में काम करने वाले ओसाका ढलाईघर में काम करते थे, और नीदरलैंड राज्य से कप्तान शेर्मबेक, जिन्होंने तटीय सुरक्षा के सुधार पर काम किया। जापान ने 1890 और 1918 के बीच विदेशी सलाहकारों का उपयोग नहीं किया। फिर 1919 में जैक-पॉल फौर के नेतृत्व में तृतीय जापान को फ़्रांसीसी सैन्य मिशन का अनुरोध किया गया, जापानी वायु सेव के विकास में सहयता के लिए।
1874 में चिंग साशन के अधीन ताइवान का जापानी आक्रमण एक दंडात्मक अभियान था जिसे दिसंबर 1871 के मुदान घटना के प्रतिक्रिया में किया गया था। ताइवान के स्थानीय पाइवान लोगों ने र्युक्यू राज्य के क्षतिग्रस्त व्यापारी जहाज़ के 54 चालकदल सदस्यों को मार डाला था। 12 लोगों को स्थानीय चीनी समुदाय ने बचा लिया और र्युक्यू द्वीपसमूह के मियाको-जिमा भेज दिया। जापानी साम्राज्य ने इस हमले से र्युक्यू राज्य और ताइवान दोनों पर संप्रभुता जताने की कोशिश की। यह जापानी सेना और नौसेना की पहला विदेशी परिनियोजन थी। 
इस नए व्यवस्था से नाख़ुश सामुराइयों कई दंगे हुए। इनमें सबसे प्रमुख था साइगो ताकामोरी के नेतृत्व में सात्सुमा विद्रोह, जो एक गृहयुद्ध बन गया। इसे नए शाही जापानी सेना के सिपाहियों ने पश्चिमी युक्तियों और हथियारों से जल्द काबू में कर लिया, भले ही इस नई सेना का मूल टोक्यो पुलिस बल थी, जो अधिकतर पूर्व समुराइयों से गठित थी।
1882 के सैनिकों और नाविकों को शाही निर्देश में सम्राट के प्रति निर्विवाद वफ़ादारी का आदेश था और कहा गया कि वरिष्ठ अधिकारियों के आदेश सम्राट के आदेश के समान थे। इस तरह सेना और शाही संस्था के बीच क़रीबी संबंध था।
उच्च सैन्य नेताओं को सम्राट तक सीधी पहुँच थी और उनके कथन को सिपाहयों तक पहुँचाने का प्राधिकार था। सेना में भर्ती सिपाहियों और अधिकारों के बीच सहानुभूतिपूर्ण संबंध थे, ख़ासकर कनिष्ठ अधिकारी जो अधिकतर कृषि वर्ग से आए थे, जिससे जनता का सेना के प्रति समर्थन बढ़ा। समय के साथ लोग राष्ट्रिय मुद्दों पर राजनेताओं के बजाय सेना के मार्गदर्शन की ओर मुड़ गए।
1890 के दशक तक शाही जापानी सेना एशिया की सबसे आधुनिक सेना बन चुकी थी - अच्छी तरह से प्रशिक्षित और हथियारों से लैस। लेकिन, यह केवल एक पैदल सेना थी जिसकी घुड़सवारी और तोपों की क्षमता यूरोपीय देशों की पीछे थी। अमेरिका और यूरोपीय देशों से ख़रीदे गए तोपों की समस्या यह थी कि ये कम संख्या में उपलब्ध थे और उनके गोलों के कैलिबर कई थे, जिससे गोलाबारूद के आपूर्ति में कठिनाइयाँ हो रही थी।
प्रथम चीन-जापान युद्ध चिंग चीन और मेइजी जापान के बीच कोरिया के अधिकार के लिए लड़ा गया था, जो 1876 के जापान-कोरिया संधि के बाद जापान के अधीन था। यह युद्ध चिंग राजवंश के सेना की कमज़ोरियों की निशानी बन गई, जब जापान ने चीन पर एक के बाद एक जीत हासिल की। इस जीत का कारण था जापान की नई पश्चिमी शैली में गठित सेना, जो चीनी सेना के तुलना में बेहतर प्रशिक्षित और बेहतर हथियारों के लैस थी। इस युद्ध से पूर्वी एशिया का प्रभुत्व चीन से जापान को चला गया। शिमोनोसेकी के संधि से चीन की हार औपचारिक हो गई।
यह केंद्रीय सेना, जिसे "शाही जापानी सेना" के नाम से जाना गया, 1871 में हान तंत्र के उन्मूलन के बाद और भी ज़्यादा ज़रूरी हो गई। सेना के सुधार के लिए सरकार ने 1873 में पूरे देश में अनिवार्य सैनिक सेवा लागू की, जहाँ 17 और 40 के आयु के सभी पुरुषों को 3 वर्षों तक सक्रिय सेवा, और उसके बाद दो वर्षों तक प्रथम आरक्षण और फिर दो वर्ष द्वितीय आरक्षण । सामुराई और कृषि वर्ग में सबसे बड़ा अंतर था अस्त्रधारण की स्वतंत्रता। इस प्राचीन विशेषाधिकार को अब देश के सभी पुरुषों को दिया गया। 
रूस-जापान युद्ध जापान और रूस के आपसी तनाव के हुई, जिसका मूल मंचूरिया और कोरिया पर दोनों के साम्राज्यवादी इरादे थे। जापान ने रूस को बुरी तरह हरा दिया, लेकिन वे रूसी सेना को एक निर्णायक झटका नहीं दे पाए। पैदल सैनिकों पर अधिक निर्भर होने से पोर्ट आर्थर की घेराबंदी के दौरान कई सैनिक हताहत हुए।
जापानी साम्राज्य ने त्रिपक्षीय अंतंत की ओर से युद्ध में हिस्सा लिया।भले की फ़्रांस को 1,00,000 से 5,00,000 सैनिकों की अभियान सेना संभावित योजना थी, अंत में शाही जापानी सेना ने केवल एक कार्रवाई में शामिल हुई, जो थी 1914 में जर्मन रियायत चिंगदाओ बंदरगाह की घेराबंदी। 
1917 से 1918 के दौरान, जापान निशिहारा ऋण के द्वारा चीन पर अपने विशेषाधिकार और प्रभाव का विस्तार करता रहा। रूसी साम्राज्य के पतन और बोलशेविक क्रांति के बाद, साइबेरियाई हस्तक्षेप के दौरान शाही जापानी सेना की मूल योजना थी बयकाल झील तक साइबेरिया पर कब्ज़ा करना। सेना की सामान्य स्टाफ़ ने त्सार के पतन में जापान को भविष्य में रूसी ख़तरों से मुक्त करने का मौक़ा देखा, यदि साइबेरिया को रूस से अलग एक अंतस्थ राज्य बना दिया जाए।  अमेरिका के विरोध से इस योजना को घटा दिया गया।
1874 में चिंग साशन के अधीन ताइवान का जापानी आक्रमण एक दंडात्मक अभियान था जिसे दिसंबर 1871 के मुदान घटना के प्रतिक्रिया में किया गया था। ताइवान के स्थानीय पाइवान लोगों ने र्युक्यू राज्य के क्षतिग्रस्त व्यापारी जहाज़ के 54 चालकदल सदस्यों को मार डाला था। 12 लोगों को स्थानीय चीनी समुदाय ने बचा लिया और र्युक्यू द्वीपसमूह के मियाको-जिमा भेज दिया। जापानी साम्राज्य ने इस हमले से र्युक्यू राज्य और ताइवान दोनों पर संप्रभुता जताने की कोशिश की। यह जापानी सेना और नौसेना की पहला विदेशी परिनियोजन थी। 
राजनीतिक निर्णय लेने के बाद शाही जापानी सेना ने सेनाध्यक्ष जनरल युई मित्सुए पर पूरा नियंत्रण पा लिया और नवंबर 1918 तक 70000 से अधिक जापानी सैनिकों ने पूर्वी साइबेरिया के सभी बंदरगाहों और रूसी समुद्री प्रांतों पर कब्ज़ा कर लिया था।
जून 1920 में, संयुक्त राज्य अमेरिका और मित्र गठबंधन के देशों ने श्वेत सेना के नेता आलेक्सान्दर कोलचाक के पकड़े जाने और मृत्युदंड के बाद व्लादिवोस्तोक से अपनी सेनाएँ वापस ले लीं। जापानी सेना ने रुकने का निर्णय लिया क्योंकि उन्हें जापान और जापान अधीन कोरिया और मंचूरिया के इतने क़रीब साम्यवाद के फ़ैलने का डर था। जापानी सेना ने व्लादिवोस्तोक-आधारित अनंतिम प्रिआमुर्ये सरकार को मॉस्को-समर्थित सुदूर पूर्वी गणराज्य के विरुद्ध सैन्य सहायता दी।
जापान की मौजूदगी से अमेरिका को चिंता होने लगी, जिसे आशंका थी कि जापान को साइबेरिया और रूसी सुदूर पूर्व पर कब्ज़े की आशा थी। अमेरिका और ब्रिटेन से अत्यधिक कूटनीतिक दबाव और इसके आर्थिक और मानवीय लागत के चलते बढ़ते घरेलू विरोध के कारण प्रधानमंत्री कातो तोमोसाबुरो ने जापानी बलों को अक्तूबर 1922 को वहाँ से हटा दिया। 
1920 के दशक में जापानी सेना में तेज़ बढ़ोतरी हुई और 1937 तक इसमें 3,00,000 सैनिक थे। पश्चिमी देशों से अलग, यह सरकार से अधिकतर स्वतंत्र थी। मेइजी संविधान के प्रावधान के अनुसार, युद्ध मंत्री केवल सम्राट हिरोहितो को उत्तरदायी थे, निर्वाचित नागरिक सरकार को नहीं। यहाँ तक कि जापानी नागरिक प्रशासन को टिकने के लिए सेना के समर्थन की आवश्यतकता थी। सेना युद्ध मंत्री की नियुक्ति करती थी और 1936 में एक नए नियम के तहत सिर्फ़ एक सक्रिय जनरल या लेफ्टिनेंट-जनरल ही युद्ध मंत्री बन सकता था। परिणामस्वरूप 1920 से 1930 के दशक में सेना का खर्च राष्ट्रीय बजट के तुलना में बढ़ने लगा और सेना के गुटों का जापानी विदेश नीति पर अत्यधिक प्रभाव था।
शाही जापानी सेना को 1928 से पहले सिर्फ़ "सेना", पर इसके बाद राष्ट्रीय स्वच्छंदतावाद और अपने राजनीतिक महत्वाकांक्षाओं के कारण इसने अपना शीर्षक रखा "शाही सेना" 
1931 में शाही जापानी सेना में 1,98,880 अधिकारी और सैनिक थे, जिन्हें 17 डिविज़न में बाँटा गया था। मंचूरियाई घटना, जिस नाम से इसे जापान में जाना गया, जापानी रेलवे पर चीनी लुटेरों का हमला था।. नागरिक नेतृत्व से स्वतंत्र सेना की कार्रवाई से 1931 में मंचूरिया पर आक्रमण और 1937 में द्वितीय चीन-जापान युद्ध हुई। युद्ध के पास आते-आते शाही सेना का सम्राट पर प्रभाव घटने लगा और शाही जापानी नौसेना का प्रभाव बढ़ने लगा। फिर भी, 1938 तक सेना की वृद्धि होकर 38 डिविज़न हो गए थे।
1932-1945 तक जापानी साम्राज्य और सोवियत संघ के बीच कई संघर्ष हुए। जापान होशिकुन-रोन सिद्धांत के तहत सोवियत इलाक़े चाहता था। मंचूरिया में मांचुको नामक कठपुतली राज्य के स्थापना के से जापान और सोवियत संघ में तनाव बढ़ गई। उनके बीच 1930 के दशक तक दो युद्ध हुए जिसमें सोवियत संघ की निर्णायक जीत हुई। 13 अप्रैल 1941 के सोवियत-जापान तटस्थता संधि से दोनों के बीच युद्ध थमा। लेकिन, याल्टा सम्मेलन में स्टालिन जापान पर युद्ध की घोषणा करने के लिए तैयार हो गया। 5 अगस्त 1945 को सोवियत संघ ने संधि का अंत कर दिया।
1941 में शाही जापानी सेना में 51 डिविज़न थे, और विशेष-उद्देश्य तोप, घुड़सवार, विमानभेदी और बख़्तरबंद इकाई थे जिनमें कुल 1,700,000 सैनिक थे। द्वितीय विश्व युद्ध के शुरुआत में अधिकतर जापानी सेना चीन में तैनात थी। 13 डिविज़न मंगोलियाई सीमा के रक्षा कर रही थी, क्योंकि उन्हें सोवियत संघ से हमले की चिंता थी। 1942 में सिपाहियों को हांग कांग, फ़िलीपीन्स, थाईलैंड, बर्मा, डच पूर्वी इंडीज़ और मलाया भेजा गया। 1945 तक जापानी सेना में 55 लाख सैनिक थे।
1943 से जापानी सैनिकों को मित्र सेनाओं के समुद्री प्रतिबंध और जापानी शिपिंग के घाटे के कारण आपूर्तियों की कमी झेलनी पड़ी, ख़ासकर भोजन, दवाई, गोलाबारूद,और बंदूकों की, जो शाही जापानी नौसेना के उनकी लंबी और कठोर प्रतिस्पर्धा से और मुश्किल हो गई। आपूर्तियों की कमी से कई लड़ाकू विमान अतिरिक्त पुर्जों के बिना अनुपयोगी हो गए और "जापान के सैन्य मौतों के दो-तिहाई बीमारी या भुखमरी से हुए।"
द्वितीय विश्व युद्ध और द्वितीय चीन-जापान युद्ध के दौरान शाही जापानी सेना अपनी कट्टरवाद और आम नागरिकों और युद्ध-बंदियों के प्रति क्रूरता के लिए कुख्यात हो गई - नांकिंग हत्याकांड इसका एक उदाहरण है। 1945 में जापान के आत्मसमर्पण के बाद कई शाही जापानी सेना के अधिकारियों और सैनिकों पर मुक़दमा चलाया गया और अत्याचार और युद्ध अपराध के लिए दंड दिया गया। 1949 में मुक़दमे समप्त हुए और कुल 1,700 मामलों की सुनवाई हुई।
मेजर जनरल तोमितारो होरी ने 1941 में "दक्षिणी समुद्रों में सैनिकों के लिए मार्गदर्शक" जारी की थी, जिसमें आम नागरिकों को मारने या लूटने की मनाही थी। इसका उद्देश्य था चीन में हुए सेना के अत्याचारों को न दोहराना, लेकिन यह केवल उनके कमान के सैनिकों पर ही लागू थी। 
शाही जापानी सेना के सदस्यों के अत्यधिक क्रूर और निर्दयी बर्ताव को समझने के लिए कई कारण बताए जाते हैं। एक यह कि उन्हें स्वयं यह अनुभव करना पड़ा था। सेना अपने सैनिकों के प्रशिक्षण के दौरान अत्यधिक कठोर व्यवहार के लिए जानी जाती थी, जिसमें मारपीट, अनावश्यक और श्रमसाध्य ज़िम्मेदारियाँ, पर्याप्त भोजन की कमी और अन्य हिंसक अनुशासनिक कार्रवाइयाँ शामिल थीं। यह 1882 के सैनिकों और नाविकों को शाही निर्देश के विपरीत थी, जिसमें कहा गया था कि अधिकारी अपने कनिष्ठों का सम्मान करें। 1943 में ही वरिष्ठ कमान को इस क्रूरता का मनोबल पर असर का एहसास हुआ, और इस पर रोक के निर्देश दिए, जिन्हें अक्सर अनदेखा किया जाता था। ग्योकुसाई के भावना से वे अक्सर आत्मघाती किर्च हमले करते थे, हथगोले और गोली उपलब्ध होने के बावजूद।
शाही जापानी सेना की कभी हार नहीं मानने की प्रतिष्ठा प्रशांत अभियान के लड़ाइयों के बचने वाले जापानी सैनिकों की कम तादाद से स्थापित हुई। साइपान के युद्ध में 31,000 सैनिकों के गढ़ से 921 पकड़े गए, तारावा के युद्ध में 3000 में से 17, ओकिनावा के युद्ध में 1,17,000 से 7,400-10,755, और कई आत्महत्याओं को शाही सेना का अनुमोदन था। दक्षिण पश्चिम प्रशांत क्षेत्र में 1942 और 1943 में प्रतिवर्ष केवल 1000 सैनिकों ने आत्मसमर्पण किया, 1944 में 5,100 और 1945 में 12,000 जो बीमारयों के न होने से और अधिक हो सकते थे। पत्रकों के प्रचार प्रसार 20% आत्मसमर्पणों के कारण थे, अर्थात लगभग प्रति 6,000 पत्रकों से एक युद्ध-बंदी। जापानियों को इन "बेईमान" पत्रकों से आपत्ति थी, भले ही इनमें अमेरिकी बलों के आत्मसमर्पण के स्वीकार करने के बारे में कुछ सच्चाई थी। इसके विपरीत शाही जापानी सेना अमेरिकी सेना को क्रूर और निर्दयी दर्शाती थी, और उन्हें 鬼畜米英 कहती थी, और अपने सैनिकों को सूचना देती थी कि अमेरिकी सभी बंदी महिलाओं का बलात्कार और पुरुषों पर अत्याचार करेगी, जिससे अमेरिकी युद्ध-बंदियों से क्रूरता बरती गई और साइपान और ओकिनावा के युद्ध में जापानी सैनिकों और नागरिकों ने सामूहिक आत्महत्या की।
शोवा काल के दौरान, मेइजी संविधान के अनुसार, सम्राट का "सेना और नौसेना पर सर्वोच्च कमान" था । सम्राट हिरोहितो कानूनी रूप से 1937 में स्थापित शाही सामान्य मुख्यालय के सर्वोच्च सेनाध्यक्ष थे, जिसके द्वारा सैना के निर्णय लिए जाते थे।
इसके प्रमुख सूत्र हैं "सुगियामा स्मृतिपत्र" और फ़ुमिमारो कोनोए और कोइची किदो के डायरी जो, सम्राट के अध्यक्षों और मंत्रियों के साथ अनौपचारिक बैठकों का विस्तार से वर्णन करते हैं। इन दस्तावेज़ों से यह पता चलता है कि उनको सभी सैन्य कार्रवाइयों की ख़बर थी और अक्सर वरिष्ठ अधिकारियों से प्रश्न पूछते थे और बदलाव करने को कहते थे। 
इतिहासकारों योशिआकी योशिमी और सेइया मात्सुनो के अनुसार, हिरोहितो ने राजकुमार कानइन और हाजिमे सुगियामा के ज़रिए विशिष्ट आदेश दिए थे चीनी नागरिकों और सैनिकों पर रासायनिक हथियार का उपयोग करने के लिए। उन्होंने वुहान के आक्रमण के दौरान 375 अलग-अलग अवसरों पर विषैले गैस के उपयोग को अधिकृत किया था। चांगदे के युद्ध में भी यही हुआ था।
इतिहासकारों आकिरा फ़ुजिवारा और आकिरा यामादा के अनुसार, हिरोहितो ने कुछ सैन्य अभियानों में बड़े हस्तक्षेप किए थे। उदाहरण के लिए, उन्होंने फील्ड मार्शल हाजिमे सुगियामा पर जनवरी और फरवरी 1942 में सैनिकों की तादाद बढ़ाने और बाताआन प्रांत पर हमले का दबाव डाला था। अगस्त 1943 में उन्होंने सुगियामा को सोलोमन द्वीप पर अमेरिकी सेना को न रोक पाने के लिए निंदा की थी और उन्हें अन्य जगहों पर हमले पर विचार करने को कहा।
केवल ख़ास मौक़ों पर ही शाही परिषद में निर्णय लिए जाते थे। शाही सरकार ने इस विशेष अधिकार का उपयोग चीन के आक्रमण, प्रशांत युद्ध और युद्ध के समाप्ति के अनुमोदन के लिए किया था। 1945 में शाही परिषद के निर्णय को लागू करते हुए, शोवा सम्राट ने रेडियो के ज़रिए पूरे देश को अमेरिकी सेनाओं से आत्मसमर्पण की घोषणा की।
जापानी संविधान का अनुच्छेद 9 विवादों के समाधान के लिए बल के प्रयोग को त्यागता है। इसे सैन्यवाद को रोकने के लिए क़ानून बनाया गया था। लेकिन 1947 में सार्वजनिक सुरक्षा बल का गठन हुआ; और 1954 में यह थल आत्मरक्षा बल का आधार बना। भले ही यह बल शाही जापानी सेना के छोटा है और केवल आत्मरक्षा के लिए है, यह आधुनिक जापान की सेना है।
शाही जापानी सेना के कुछ सैनिक प्रशांत महासागर के कुछ द्वीपों पर 1970 के दशक तक लड़ते रहे, और अंतिम सैनिक ने 1974 में आत्मसमर्पण किया।
