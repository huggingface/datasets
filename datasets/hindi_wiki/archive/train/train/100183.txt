आवाज़ - दिल से दिल तक भारतीय हिन्दी धारावाहिक है, जिसका प्रसारण ज़ी टीवी में 10 अगस्त 2003 से शुरू हुआ।
यह कहानी एक हवाईजहाज के अगवा किए जाने पर आधारित है। इसमें मुंबई से लंदन जाने वाला एक विमान एपी 106 को कुछ लोग अगवा कर लेते हैं। लेकिन वह लोग उस पर नियंत्रण हासिल नहीं कर पाते क्योंकि उसके चालक और उन अगवा करने वालों के मध्य लड़ाई हो जाती है। इस कारण विमान हादसे का शिकार हो जाता है।
इसमें 426 में से केवल 18 लोग एक द्वीप में पहुँच पाते हैं। उस समय उनके परिवार वालों को लगता है कि सभी की मौत हो चुकी है। कुछ समय के बाद वहाँ द्वीप में बचे यात्रियों को लगता है कि वे बाकी की जिन्दगी उसी द्वीप में ही गुजारने वाले हैं, क्यों कि उन्हें बाहर अपने घर जाने का कोई भी मार्ग या उपाय नहीं सूझ रहा था। लेकिन बाद में उन सभी को बचा लिया जाता है और वह सभी अपने परिवार से मिल जाते हैं।
