फ़ौज़िया अज़ीम, जो आम तौर पर क़ंदील बलोच के नाम से प्रसिद्ध है, एक पाकिस्तानी सोशल मीडिया शख़्सियत थीं जो इंटरनेट पर वीडियो बनाकर अपनी दैनिक दिनचर्या और विभिन्न विवादास्पद मुद्दों पर चर्चा करती थीं। किम कार्दशियन और पूनम पांडेय जैसी शख़्सियतों के साथ भी इनकी तुलना की गई। सबा क़मर क़ंदील बलोच की बायॉपिक 'बाग़ी' में दिखी । 
इनकी शादी आशिक़ हुसैन के साथ 2008 में हुई थी और उनका एक बेटा भी हुआ। 2010 में दोनों अलग हो गए।
क़ंदील अपने बोल्ड अंदाज़ और विवादों में रहने की वजह से अक्सर मीडिया में छाईं रहती थी इस कारण सोशल मीडिया पर इनके फ़ॉलोवर्स की संख्या हज़ारों में थी। इन्होने कई बार पूर्व क्रिकेटर और विपक्षी नेता इमरान खान के साथ शादी करने की इच्छा जताई थी। इनके द्वारा पोस्ट मुस्लिम धर्म गुरु मुफ़्ती अब्दुल क़वी के साथ अपनी विवादास्पद तस्वीरें भी काफ़ी चर्चा में रही।बलोच अक्सर क्रिकेट से जुड़े बयानों के लिए चर्चा में रहती थीं। जुलाई 2016 में इनकी दो शादियों की बात सामने आने से इनका परिवार नाराज था।
16 जुलाई 2016 को उसके मुल्तान में स्थित घर में इनके भाई वसीम ने इनकी गला घोंट के हत्या कर दी। शुरुआती रिपोर्ट में क़ंदील को गोली मारी जाने की बात कही जा रही थी। ज़िला पुलिस प्रमुख अज़हर अकरम अनुसार इनकी मौत गला घोंटने से हुई। साथ ही यह भी कहाँ कि यह सम्मान की ख़ातिर की गई हत्या का मामला लगता है। वे इसकी जाँच कर रहे हैं। पुलिस ने बताया कि क़ंदील को अपने ही परिवार से मॉडलिंग छोड़ने और सोशल मीडिया से हटने की धमकी मिली थी। उसका भाई उसके फ़ेसबुक पोस्ट और वीडियो को लेकर उसें धमकी दे रहा था।डॉन की ख़बर के अनुसार, तीन सप्ताह पहले क़ंदील ने गृह मंत्री, फ़ेडरल इन्वेस्टिगेशन अथॉरिटी के महानिदेशक और इस्लामाबाद के वरिष्ठ अधीक्षक को पत्र लिखकर सुरक्षा प्रदान करने के लिए कहा था।
