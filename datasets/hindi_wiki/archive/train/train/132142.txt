मैटलैब आंकिक गणना का सॉफ्टवेयर है। यह चतुर्थ पीढ़ी की प्रोग्रामन भाषा भी है जो अर्रे को मूल मानकर बनायी गयी है। यह मैथवर्क्स द्वारा निर्मित है। इसके प्रयोग से मैट्रिक्स से संबन्धित गणनाएँ, फलनों एवं आंकड़ों की प्लॉटिंग, किसी अल्गोरिद्म का लागू करना, प्रयोक्ता-इंटरफेस का निर्माण आदि किये जा सकते हैं। यह C, C++ और फोर्ट्रान आदि अन्य प्रोग्रामन भाषाओं में लिखे कोड को भी चला सकती है।
साईलैब एवं फ्रीमैट आदि कुछ मुक्तस्रोत प्रोग्राम इसके विकल्प हैं।
