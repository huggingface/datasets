वरुण-पार वस्तुएँ सौर मण्डल की ऐसी खगोलीय वस्तुएँ हैं जो वरुण की कक्षा से बाहर सूरज की परिक्रमा करती हैं। यह वस्तुएँ तीन क्षेत्रों में पायी जाती हैं - काइपर घेरा, बिखरा चक्र और और्ट बादल। सब से पहली खोजी गयी वरुण-पार वस्तु यम था जो 1930 में पाया गया। उसके बाद 48 साल तक कोई अन्य वरुण-पार वस्तु नहीं मिली। 1978 में जाकर यम का उपग्रह शैरन मिला और फिर 1992 के बाद से हज़ार से ज़्यादा वस्तुएँ मिल चुकी हैं।
सौर मंडल का कोई भी हीन ग्रह जिसकी सूरज की परिक्रमा की कक्षा की सूरज से औसत दूरी वरुण की कक्षा की औसत दूरी से अधिक हो उसे वरुण-पार वस्तु कहा जाता है। 12 ऐसे हीन ग्रह ज्ञात हैं। अगर किसी ऐसी वस्तु का अर्ध दीर्घ अक्ष 150 ख॰इ॰ से भी अधिक और उसका अपसौर 30 ख॰इ॰ से अधिक हो तो उसे चरम वरुण-पार वस्तु कहते हैं।
