पैलस, जिसका औपचारिक नाम 2 पैलस है, सौर मंडल के क्षुद्रग्रह घेरे में स्थित एक क्षुद्रग्रह है। इसका व्यास 530 से 565 किलोमीटर है, यानि अकार में यह वॅस्टा के बराबर है या उस से थोड़ा बड़ा है। फिर भी वॅस्टा से घनत्व कम होने के कारण इसका द्रव्यमान वॅस्टा से लगभग 20% कम है। माना जाता है यह सौर मण्डल की सब से बड़ी वस्तु है जिसे उसके अपने गुरुत्वाकर्षण बल ने गोल नहीं कर दिया है। सूरज के इर्द-गिर्द परिक्रमा करते हुए इसकी कक्षा थोड़ी बेढंगी है, जिस वजह से इसके पास शोध यान भेजने में विशेष कठिनाई है।
अंग्रेज़ी में पैलस को Pallas लिखते हैं।
