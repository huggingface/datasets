अर्णव गोस्वामी एक भारतीय पत्रकार एवं टीवी समाचार प्रस्तोता हैं। वे रिपब्लिक टीवी के प्रबन्ध सम्पादक हैं। 
अर्णव गोस्वामी का जन्म असम की राजधानी गुवाहाटी में 9 अक्टूबर 1973 में हुआ था। वह एक प्रख्यात विधिवेत्ता असमिया परिवार से हैं। उनके दादा रजनीकांत गोस्वामी एक वकील, कांग्रेस के नेता और एक स्वतन्त्रता सेनानी थे। उनके नाना गौरीशंकर भट्टाचार्य असम में बहुत वर्षों तक दूसरी पार्टी के नेता थे। वह एक स्वतन्त्रता सेनानी, एक बुद्धिजीवी लेखक थे और उन्हे असम साहित्य सभा पुरस्कार भी प्राप्त हुआ था।
वे एक सेना के अधिकारी के बेटे हैं इसलिए उन्होने अपनी शिक्षा विभिन्न स्थानों से पूरी की। उन्होने 10वीं कक्षा की बोर्ड की परीक्षा माउंट सेंट मैरी स्कूल से दी जो दिल्ली छावनी में है और अपनी 12वीं कक्षा उन्होने केन्द्रिय विद्यालय से पूरी की जो जबलपुर छावनी में है। अर्नब जी ने अपनी स्नातक स्तर की पढाई समाज शास्त्र में हिन्दु महाविद्यालय से की जो दिल्ली में है। उन्होंने अपनी मास्टर्स डिग्री सामाजिक नृविज्ञान में अॉक्सफोर्ड विश्वविद्यालय के सेंट अनतोनी विश्विधालय से की जहाँ पर वे एक फेलिक्स विद्वान रह चुके हैं। वे सन् 2000 में कैम्ब्रिज विश्वविद्यालय के सिडनी ससेक्स कॉलेज के इंटरनेशनल स्टडीज़ विभाग में एक विजि़टिंग फेलो थे जहाँ के वो डी सी पवेट फेलो रह चुके हैं। अर्नव गोस्वामी की पत्नी का नाम पिपि गोस्वामी है। उनका एक बेटा भी है। उनका दिल्ली और मुम्बई दोनों जगह आना जाना लगा रहता है। अपने काम के कारण उनके माता पिता दोनो उनके जीवन स्थान गुवाहाटी में रहते हैं।
अरनब जी ने अपनी जीवन यात्रा की शुरुआत द टेलीग्राफ से की। जहाँ पर उन्होनें एक वर्ष समाचार पत्र के संपादक के रूप में काम किया। फिर् 1995 में उन्होने ने द टी वी में काम करना शुरु किया जहाँ पर वह एक दैनिक समाचार के एंकर थे और वह न्यूज़ टुनाईट नामक एक कार्यक्रम की रिपोर्टिंग करते थे। फिर बाद में अरनब एन डी टी वी का मुख्य हिस्सा बन गये। वे न्यूज़ हॉर नामक कार्यक्रम की एंकरिंग करते थे। न्यूज़ हॉर सबसे लंबे समय तक चलने वाला समाचार विश्लेषण है, इतना लम्बा समाचार विश्लेषण किसी भी और चैनल में नहीं दिखाया जाता था । एनडीटीवी 24 x 7 के वरिष्ठ संपादक होने के कारण वह पूरे चैनल के प्रकरण के संपादन के जिम्मेदार थे। 
एनडीटीवी उनके उभार की पहली सीढ़ी बना, जहां वह समाचार संपादक के रूप में प्रमुख टीम का अहम हिस्सा रहे और 1998 से 2003 के दरमियान 'न्यूजआवर' का संचालन किया। फिर एनडीटीवी में उन्हें वरिष्ठ संपादक बनाया गया और वर्ष 2006 में टाइम्स नाऊ में जाने से पहले वह इसी पद पर काम करते रहे। 
उनकी असली पहचान टाइम्स नाऊ में ही बनी, जहां तेजतर्रार शैली में कार्यक्रम पेश करने की उनकी शैली ने दर्शकों को खूब लुभाया, जिसके दम पर टाइम्स नाऊ देश में अंग्रेजी का सबसे ज्यादा देखा जाने वाला चैनल बन गया।  गोस्वामी के इस करिश्मे ने चैनल की कमाई को बढ़ाने में भी अहम योगदान दिया। टाइम्स नाऊ को कमाऊ बनाने में गोस्वामी के कार्यक्रम ने निर्णायक भूमिका निभाई और चैनल के कुल राजस्व का 70 फीसदी इससे ही आता था। इसे देखते हुए उन्हें संपादकीय निदेशक और प्रधान संपादक से प्रोन्नत कर टाइम्स नाऊ और ईटी नाऊ का प्रेसिडेंट-न्यूज और प्रधान संपादक बनाया गया।
वह देश के टाँप रेटेड समाचार विश्लेषण कार्यक्रम के एंकर रह चुके हैं। जिसके कारण उनको 2004 में बेस्ट न्यूज एंकर के लिए एक पुरस्कार भी मिला था। उन्होनें लगभग 10 साल काम किया, फिर उन्होने टाइम्स नाउ नामक समाचार चैनल लाँच किया। जिसमे वे न्यूज हाउर नामक कार्यक्रम के एंकर थे और इस कार्यक्रम में कुछ मशहूर लोग चित्रित किये जाते है जैसे परवेज़ मुशर्रफ, राहुल बजाज आदि। उनकी उल्लेखनीय उपलब्धियाँ है 11 जुलाई 2006 में मुंबई ट्रेन बम विस्फोट के समय में 26 घंटे की एंकरिंग की थी जिसमें उन्होने 200 से अधिक नेताओं के साक्षात्कार लिए थे। 65 घन्टे से अधिक समय के लिये उन्होने 26/11 के मुंबई आतंकी हमलों की रिपोर्ट दी थी। वह एक और शो होस्ट करते हैं फ्रेन्क्ली स्पीकिंग विद अरनब। जिस शो में कुछ मशहूर लोग शामिल होते हैं जैसे: भारत के प्रधानमंत्री श्री नरेंद्र मोदी, बेनजीर भुट्टो, पूर्व ब्रिटेन के प्रधानमंत्री गॉर्डन ब्राउन, अफगानिस्तान के राष्ट्रपति - हामिद करजई, निर्वासित दलाई लामा, सोनिया गांधी, राहुल गांधी आदि। खेल, फिल्म और कॉर्पोरेट जगत से प्रमुख भारतीय हस्तियाँ भी शामिल होती हैं। उन्होनें कुछ किताबे भी लिखी हैं जैसे कोमपेटीबल टेरिरिसज़म, द लीगल चेलेनज आदि।
