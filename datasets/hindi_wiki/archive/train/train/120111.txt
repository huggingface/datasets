पाँच राजवंश और दस राजशाहियाँ चीन के इतिहास में सन् 907 ईसवी से 979 ईसवी तक चलने वाला एक दौर था। यह तंग राजवंश के पतन के बाद शुरू हुआ और सोंग राजवंश के उभरने पर ख़त्म हुआ। इस काल में चीन के उत्तर में एक-के-बाद-एक पाँच राजवंश सत्ता में आये। चीन भर में और ख़ासकर दक्षिणी चीन में, 12 से अधिक स्वतन्त्र राज्य स्थापित हो गए। इनमें से इतिहास में 10 राज्यों का वर्णन अधिक होता है, इसलिए यह काल 'पाँच राजवंश और दस राजशाहियों' के नाम से जाना जाता है। इसी काल में मंचूरिया-मंगोलिया क्षेत्र में ख़ितानी लोगों का लियाओ राजवंश भी स्थापित हुआ।
उत्तरी चीन में राज करने वाले पाँच राजवंश और उनके सत्ता काल यह थे:
दस राजशाहियाँ इस प्रकार थीं: वू, मीन, चू, दक्षिणी हान, पूर्वकालीन शू, उत्तरकालीन शू, जिंगनान, दक्षिणी तांग और उत्तरी हान ।
तंग साम्राज्य के अंतिम दिनों में शाही दरबार ने जिएदूशी  नामक क्षेत्रीय सैनिक राज्यपालों के अधिकार बढ़ा दिए। इसी दौरान हुआंग चाओ नामक एक नेता ने तंग सरकार के विरुद्ध विद्रोह आयोजित किया जिस से साम्राज्य बहुत ही कमज़ोर पड़ गया और राज्यपाल लगभग पूरी तरह आज़ाद हो गए। इसी से पाँच राजवंशों और दस राजशाहियों का काल शुरू हुआ। इस काल में उत्तरी चीन में बहुत भयंकर झगड़े जारी रहे। दक्षिणी चीन में ज़्यादा स्थिरता थी लेकिन वहाँ भी युद्ध होते रहे। सन् 960 में उत्तरी सोंग राजवंश स्थापित हुआ और उसने चीन को फिर से एक सूत्र में बंधने की ठानी। एक-एक करके उसने राज्यों पर क़ब्ज़ा जमाया और सन् 978 तक पूरे चीन को अपने अधीन कर लिया।
