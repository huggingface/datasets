गणभवन, बांग्लादेशकी राजधानी ढाका में जातीय संसद भवन के निकट स्थित एक भवन है। यह बांग्लादेश के प्रधानमंत्री का आधिकारिक निवास है। यह ढाका के शेर-ए-बांगला नगर क्षेत्र में, संसद भवन के उत्तरी कोने पर स्थित है।
इस भवन को बांग्लादेश के प्रधानमंत्री के आधिकारिक निवास के रूप में उपयोग किया जाता है, और वश्व के अन्य ऐसे कई सरकारी निवासों के विरुद्ध, यह भवन प्रधानमंत्री के सचिवालय की मेजबानी नहीं करता, बल्कियह केवल निवास के लिये ही इस्तेमाल होता है। प्रधानमंत्री का सचिवालय अथवा कार्यालय, ढाका के तेजगाँव में प्रधानमंत्री कार्यालय के भवन में अवस्थित है, जो प्रधानमंत्री को सचिवीय, सुरक्षा व अन्य सुविधाओं व सहयोगों से भरपूर रखता है।
ईद के दिन इस भवन को आम आगंतुकों के लिए खोल दिया जाता है, और प्रधानमंत्री समाज के विभिन्न तपकों के लोगों से मिलतेहैं, जिनमें विभिन्न दलों के वरिष्ठ राजनीतिज्ञ, वरिष्ठ सैन्य व जन अधिकारी, रजनयिक, न्यायाधीश व साधारण लोग भी शामिल होते हैं।
यह भवन मीरपुर रोड और लेक रोड के चौराहे के पश्चिमोत्तरी कोने पर स्थित है। यह राष्ट्रीय संसद भवन से, पैदल, पाँच मिनट की दूरी पर स्थित है। यह राजधानी के तीव्र सुरक्षा क्षेत्रों में से एक में स्थित है और संसद भवन एवं प्रधानमंत्री कार्यालय दोनों ही गणभवन से कुछ क्षणों की दूरी पर स्थित हैं।
