पुष्पनाथन पिल्लई, कोट्टायम पुष्पनाथ नाम से चर्चित, मलयालम भाषा के उपन्यासकार थे। उन्होंने मलयालम साहित्य में जासूसी एवं डरावने कहानियों के क्षेत्र में विशेष योगदान दिया है और 100 से अधिक जासूसी और डरावने उपन्यास लिखे हैं। उनके अनेक उपन्यासों का तमिल, तेलगु और कन्नड़ भाषा में अनुवाद भी हुआ है। उनके कुछ उपन्यासों पर मलयालम फिल्में भी बनी हैं। उन्हें मुख्य रूप से इसलिए भी जाना जाता है क्योंकि उन्होंने ब्रैम स्टोकर के 'ड्रैकुला' का अनुवाद मलयालम भाषा में किया था। अपने जीवन में एक शिक्षक रहे पुष्पनाथ उस समय काफी चर्चा में रहे है जब उन्होंने अपना पहला उपन्यास 'चुवन्ना मनुष्यान' लिखा था। 
