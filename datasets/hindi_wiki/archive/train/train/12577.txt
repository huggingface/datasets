रसायन विज्ञान में उद्देश्यपूर्वक एक या क्रम से कई रासायनिक अभिक्रियाएँ कराकर एक या अनेक उत्पाद बनाने की क्रिया को रासायनिक संश्लेषण कहते हैं। 
रासायनिक संश्लेषण सम्यक प्रकार से चुने हुए कुछ ज्ञात अभिकर्मकों या अभिकारकों से आरम्भ की जाती है। इसके उपरान्त इन्हें भिन्न-भिन्न प्रकार की अभिक्रियाओं से गुजारते हुए अन्तिम उत्पाद तक ले जाया जाता है।
संश्लेषण के कुछ ऐसे भी तरीके हैं जिनमें अभिकर्मक क से उत्पाद ख बनाने से बिल्कुल ही भिन्न रणनीति अपनायी जाती है। जैसे कैस्केड अभिक्रियाएँ, बहुअवयवी अभिक्रियाएं, दूरदर्शीसदृश संश्लेषण आदि।
कार्बनिक संश्लेषण, रासायनिक संश्लेषण की एक सबसे महत्वपूर्ण शाखा है जो कार्बनिक यौगिकों के संश्लेषण से सम्बन्धित है।
