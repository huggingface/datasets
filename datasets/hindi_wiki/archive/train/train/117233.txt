बाग़बान 2003 में बनी हिन्दी भाषा की फिल्म है। इस फिल्म का निर्देशन रवि चोपड़ा ने किया है। इसके निर्माता बी आर चोपडा हैं। इस फिल्म में मुख्य किरदार के रूप में अमिताभ बच्चन, हेमामालिनी, सलमान ख़ान, परेश रावल, महिमा चौधरी, रिमी सेन और असरानी ने कार्य किया है।
राज और पुजा मल्होत्रा एक दूसरे से और अपने बच्चों से बहुत प्यार करते रहते हैं। लेकिन उनके बच्चे ज़िम्मेदारी से भागने के चक्कर में यह कह देते हैं की वह दोनों कुछ कुछ महीने अलग अलग एक एक बच्चे के घर में रहें। राज और पुजा अपने बच्चों के लिए अलग अलग हो जाते हैं। इन दिनों में राज अपने दोस्त हेमंत की मदद से अपनी किताब लिखता है। जब राज और पुजा मिल जाते हैं तो उसके बाद उनकी मुलाक़ात आलोक से होती है। जिसे उन दोनों ने बचपन में गोद लिया था। वह बाद में जब आलोक के पास आ जाते हैं तो उसके बाद हेमंत पटेल राज को उसके किताब के सफलता के बारे में बताता है। कुछ ही समय में राज बहुत अमीर हो जाता है। जब वह अमीर हो जाता है तब उसके बच्चे भी उसके पास आ जाते हैं। लेकिन वह उन्हें नहीं स्वीकारता है। पर बाद में उन बच्चों को अपनी गलती का एहसास हो जाता है।
सभी आदेश श्रीवास्तव, उत्तम सिंह द्वारा संगीतबद्ध।
