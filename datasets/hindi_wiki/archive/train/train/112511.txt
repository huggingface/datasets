दहखुदा शब्दकोश, फ़ारसी भाषा के आज तक प्रकाशित सभी शब्दकोशों में से सबसे व्यापक शब्दकोश है, जिसके 15 खंड है । यह शब्दकोश, अली अकबर दहखुदा और उनके सहायक और पर्यवेक्षक विशेषज्ञों की 45 साल से अधिक की मेहनत का नतीजा है।
इस शब्दकोश का प्रथम प्रकाशन 1931 में हुआ था और इसमें दहखुदा की मदद प्रख्यात भाषाविद मुहम्मद मोइन, जफर शाहिदी और दाबिरशियाग़ी ने की थी।
1955 में दहखुदा की मृत्यु के समय इस शब्दकोश में लगभग 30 लाख अभिलेख थे और वर्तमान में इसके अद्यतित संस्करण जिसे तेहरान विश्वविद्यालय प्रेस ने जारी किया है, के अनुसार इसमें उपलब्ध प्रविष्टियों की कुल संख्या 343466 है। 
इस काम को महत्वता जब मिली जब 1945 में ईरान की संसद, मजलिस में इस शब्दकोश को पूरा करने की परियोजना के लिए विशेष बजट आवंटन और कर्मचारियों को इस काम पर लगाने संबंधित विधेयक रखा गया जिसे लगभग सभी सदस्यों का समर्थन मिला। इस परियोजना के लिए पहले तो मजलिस परिसर में ही कार्यालय प्रदान किये गये पर बाद में इस पूरी परियोजना को तेहरान विश्वविद्यालय में स्थानांतरित कर दिया गया।
