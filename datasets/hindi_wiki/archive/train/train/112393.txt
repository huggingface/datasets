रूस पूर्वी यूरोप और उत्तर एशिया में स्थित एक विशाल आकार वाला देश। कुल 1,70,75,400 किमी2 के साथ यह विश्व का सब्से बड़ा देश है। आकार की दृष्टि से यह भारत से पाँच गुणा से भी अधिक है। इतना विशाल देश होने के बाद भी रूस की जनसंख्या विश्व में सातवें स्थान पर है जिसके कारण रूस का जनसंख्या घनत्व विश्व में सब्से कम में से है। रूस की अधिकान्श जनसंख्या इसके यूरोपीय भाग में बसी हुई है। इसकी राजधानी मॉस्को है। रूस की मुख्य और राजभाषा रूसी है।
रूस के साथ जिन देशों की सीमाएँ मिलती हैं उनके नाम हैं - - नार्वे, फ़िनलैण्ड, एस्टोनिया, लातविया, लिथुआनिया, पोलैण्ड, बेलारूस, यूक्रेन, जॉर्जिया, अज़रबैजान, कजाकिस्तान, चीन, मंगोलिया और उत्तर कोरिया।
रूसी साम्राज्य के दिनों से रूस ने विश्व में अपना स्थान एक प्रमुख शक्ति के रूप में किया था। प्रथम विश्वयुद्ध के बाद सोवियत संघ विश्व का सबसे बड़ा साम्यवादी देश बना। यहाँ के लेखकों ने साम्यवादी विचारधारा को विश्व भर में फैलाया। द्वितीय विश्वयुद्ध के बाद सोवियत संघ एक प्रमुख सामरिक और राजनीतिक शक्ति बनकर उभरा। संयुक्त राज्य अमेरिका के साथ इसकी वर्षों तक प्रतिस्पर्धा चली जिसमें सामरिक, आर्थिक, राजनैतिक और तकनीकी क्षेत्रों में एक दूसरे से आगे निकलने की होड़ थी। 1980 के दशक से यह आर्थिक रूप से क्षीण होता चला गया और 1991 में इसका विघटन हो गया जिसके फलस्वरूप रूस, सोवियत संघ का सबसे बड़ा राज्य बना।
वर्तमान में रूस अपने सोवियत संघ काल के महाशक्ति पद को पुनः प्राप्त करने का प्रयास कर रहा है। यद्यपि रूस अभी भी एक प्रमुख देश है लेकिन यह सोवियत काल के पद से भी बहुत दूर है।
आधुनिक रूसी लोगों को स्लाव मूल के इतिहास से जोड़ा जाता है जो उत्तर और पश्चिम की तरफ से आए थे। हालाँकि इससे पहले यवनों तथा ख़ज़र तुर्कों का साम्राज्य दक्षिणी रूस में रहा था। यद्यपि आज रूस में कई मूल के लोग रहते हैं - रूसी, खज़र, तातर, पोल, कज़ाख, कोस्साक - रूसी मूल के लोगों का इतिहास पूर्वी स्लावों के समय से आरम्भ होता है। तीसरी से आठवीं सदी तक स्लाव साम्राज्य अपने चरम पर था। कीव में स्थापित उनका साम्राज्य ही आज के रूसी लोगों का परवर्ती माना जाता है। कीवी रूसों ने 10वीं सदी में ईसाई धर्म को स्वीकार कर लिया। तेरहवीं सदी में मंगोलों के आक्रमण के कारण किवि रुसों का साम्राज्य छिन्न-भिन्न हो गया। पर तेरहवीं सदी के बाद जैसे-जैसे मंगोलों की शक्ति पश्चिम में क्षीण होती गई, रूस भी स्वतंत्र होता गया। इस समय तक रूस सिर्फ यूरोप तक सीमित था - यानि यूराल पर्वत के पश्चिम तक। सन् 1380 में दमित्री ने मॉस्को में रूसी साम्राज्य की स्थापना की जो आधुनिक रूस की आधारशिला कहा जा सकता है। फिर ज़ारों का शासन आया - इस काल में यूरोप और पूर्व की तरफ रूसी साम्राज्य शक्तिशाली हुआ। सन् 1721 में रूस फिर से एक साम्राज्य के रूप में स्थापित हआ जो धीरे-धीरे औपनिशिक रूप लेता गया। हालाँकि पश्चिमी यूरोप में वैज्ञानिक खोज़ें हुई थीं पर पीटर महान और अन्य शासकों के प्रयासों से रूस का विस्तार पूर्व में हुआ। 
उत्तरी चीन के मंगोलों को अधीन करने के बाद रूसी सेना जापान के तट तक जा पहुँची और इसके बाद से ही रूसी साम्राज्य इतना विशाल बना। उसके बाद रूसी साम्राज्य का और विकास हुआ। यद्यपि वैज्ञानिक रूप से यह पिछड़ा रहा पर नेपोलियन, ईरान और तुर्की से युद्ध जीतते रहने के कारण साम्राज्य स्थिर रहा। उन्नीसवीं सदी में साहित्य और यंत्रों की स्थिति में भी बहुत सुधार आया पर फिर भी रूस पश्चिमी यूरोप से तकनीकी रूप से पिछड़ा रहा।
सन् 1905 में अपने नवजागरण के बाद महात्वाकांक्षी बने जापान ने रूस को एक लड़ाई में हरा दिया। इससे रूस की जनता के मन में शासक, यानि ज़ार के प्रति क्षोभ उत्पन्न हो गया। सन् 1917 में यहाँ बोल्शेविक क्रांति हुई जिसके कारण साम्यवादी शासन स्थापित हुआ। द्वितीय विश्वयुद्ध के समय तक रूसी साम्राज्य मध्य एशिया में फैल चुका था। युद्ध में जर्मनी को हराने के बाद रूसी शक्ति और अंतर्राष्ट्रीय राजनीति में रूस तेजी से हावी हो गया। साम्यवादी नीति, कृषि और अंतरिक्ष तथा यंत्रों के क्षेत्र में हुए अभूतपूर्व प्रगति के कारण रूस दुनिया के तकनीकी और आर्थिक मंडल पर एक बड़ी शक्ति बनकर आया। अमेरिका एक दूसरी प्रतिस्पर्धी शक्ति थी जिससे इनमें तकनीकी और शस्त्रों की होड़ चली। कई वर्षो के निःशस्त्र शीतयुद्ध के बाद 1991 में सोवियत संघ का विघटन हो गया और रूस इसका उत्तराधिकारी देश बना। इसके बाद से यहाँ एक जनतांत्रिक सरकार का शासन है और यह आर्थिक और राजनीतिक रूप से थोड़ा कम महत्वपूर्ण बन गया।
इतने बड़े देश होने के कारण रूस के विभागों के भी कई प्रकार हैं। रूस में गणराज्य, स्वायत्त प्रदेश, केन्द्रीय नगर और स्वायत्त जिले जैसे घटक विभाग हैं। अगर इन्हें संयुक्त रूप से प्रदेश कहें तो रूस के 83 प्रदेश हैं - 46 प्रान्त, 21 गणराज्य, 9 स्वायत्त रियासत, 4 स्वायत्त ज़िले, 1 स्वायत्त प्रान्त और 2 केन्द्रशासित नगर - मास्को और सेंट पीटर्सबर्ग।
रेस्पब्लिक आंशिक रूप से स्वायत्त होते हैं। इनके अपने संविधान होते हैं और अपने राष्ट्रपति।
8. कालमिकिया 9. काराचेय-चेर्केशिया 10. कारेलिया 11. कोम्ली 12. मारी इल 13. मोर्दोविया 14. साखा 
15. उत्तरी ओसेथिया-एलैनिया 16. तातरस्तान 17. तुवा 18. उद्मुर्तिया 19. खाकाशिया 20. चेचन्या 21. चुवा 
ओब्लास्ट की तुलना प्रान्त से की जा सकती है।
1. आमुर 2. अर्खांगेल्स्क 3. अस्त्राखान 4. बेल्गोरोद 5. ब्रियान्स्क 6. चेलियाबिन्स्क 7. चिता 8. इरकुत्स्क 9. इवानोवो 10. कालिनिनग्राद 11. कालुगा 12. केमेरोवो 13. किरोव 14. कोस्त्रोमा 15. कुर्गान 16. कुर्स्क 
17. लेनिनग्राद 18. लिपेत्स्क 19. मागादान 20. मॉस्को 21. मुर्मन्स्क 22. निज़्नी नॉवग्रोद 23. नॉवग्रोद 24. नॉवोसिबिरिस्क 25. ओम्स्क 26. ओरेनबुर्ग 27. ओरियोल 28. पेन्ज़ा 29. प्स्कोव 30. रोस्तोव 31. रियाज़ान 32. साखालिन 
33. समारा 34. सरातॉव 35. स्मोलेन्स्क 36. स्वेर्द्लोव्स्क 37. तम्बोव 38. तोम्स्क 39. त्वेर 40. तुला 41. त्युमेन 42. उल्यानोव्स्क 43. व्लादिमिर 44. वोल्गोग्राद 45. वोलोग्दा 46. वोरोनेझ 47. यारोस्लाव्ल 
रूस के 9 प्रदेश हैं
रूस में 4 स्वायत्त ज़िले हैं।
मॉस्को तथा लेनिनग्राद दो केन्द्रशासित नगर हैं।
यहूदियों के लिए साखालिन के पास एक स्वायत्त राज्य स्तालिन के समय से बना हुआ है।
उदाहरण के लिए, रूस कई विश्व प्रसिद्ध रूसी कवियों और लेखकों का जन्मस्थान है अलेक्सांद्र पूश्किन, लेव तोलस्तोय, फ़्योदोर दोस्तोयेव्स्की, निकोलाई गोगोल.
कई रूसी संगीतकार मान्यता प्राप्त क्लासिक्स बन गए: Alexander Borodin, Pyotr Ilyich Tchaikovsky, Mikhail Glinka.
3 सोवियत और 1 रूसी फिल्मों ने अकादमी पुरस्कार जीता: युद्ध और शांति, डर्सू उसाला, मास्को आँसू में विश्वास नहीं करता है और सूर्य द्वारा बर्न । फ़िल्म द क्रेन फ्लाइंग फ्लामे डी'ऑर जीता.। आधुनिक रूस में वीडियो की कला बहुत लोकप्रिय है। रूस यूट्यूब के लिए प्राथमिक बाजारों में से एक है। रूसी एनिमेटेड टेलीविजन श्रृंखला माशा और भालू के सबसे लोकप्रिय एपिसोड में 3 अरब से अधिक विचार हैं। शो +100500 विशेष रूप से लोकप्रिय है, जो मजाकिया वीडियो के लिए वीडियो समीक्षा होस्ट करता है और BadComedian, जो लोकप्रिय फिल्मों के लिए समीक्षा करता है। गोल्डन ट्रेलर अवॉर्ड्स पर कई रूसी फिल्म ट्रेलरों को नामांकित किया गया था। ट्रेलर कविताओं और ट्रेलर के संवाद निर्माण के संस्थापक Nikolay Kurbatov के कई वीडियो बड़े यूट्यूब चैनलों पर अपलोड किए गए थे, जिन्हें मुख्य ट्रेलरों के रूप में इस्तेमाल किया गया था और रिकॉर्ड की किताब में प्रवेश किया गया था।
