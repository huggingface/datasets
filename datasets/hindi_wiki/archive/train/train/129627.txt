प्रणव धनवाड़े, मुम्बई, महाराष्ट्र में रहने वाले एक भारतीय क्रिकेटर हैं। जनवरी 2016 में वे एक आधिकारिक तौर पर मान्यता प्राप्त मैच में एक पारी में 1,000 से अधिक रन बनाने वाले पहले व्यक्ति बने। के.सी. गांधी स्कूल की तरफ से उन्होंने केवल 327 गेंदों में अविजित 1009 रन बनाये। ऐसा करके धनवाड़े ने एक ब्रिटिश स्कूली छात्र ए. ई. जे. कॉलिंस द्वारा बनाये 116 वर्ष पुराने अविजित 628 रन के रिकॉर्ड को तोड़ दिया।
के.सी. गांधी हायर सेकेंडरी स्कूल की तरफ से खेल रहे 15 साल के धनवाड़े ने मुंबई क्रिकेट संघ द्वारा आयोजित भंडारी कप अंतरस्कूल टूर्नामेंट में आर्य गुरूकुल के खिलाफ केवल 327 गेंदों पर यह स्कोर बनाया और उनका स्ट्राइक रेट 312.38 रहा।
प्रणव के पिता का नाम प्रशांत धनवाड़े है। वे मुंबई में रिक्शा चलाने का कार्य करते हैं।
