सजन रे फिर झूठ मत बोलो भारतीय हिन्दी धारावाहिक है, जिसका प्रसारण सब टीवी पर 23 मई 2017 से सोमवार से शुक्रवार, रात 9 बजे हो रहा है। यह सजन रे झूठ मत बोलो की दूसरी कड़ी है। इसमें मुख्य किरदार में हुसैन कुवाजरवाला और पार्वती वझे हैं। 
जयवीर चोपड़ा एक बहुत अमीर बाप का बेटा रहता है, जो अपने पिता, परमवीर चोपड़ा की ही तरह अपने जीवनसाथी की परख भी गरीब लड़के के रूप में करता है। उसे जया लोखण्डे पसंद आ जाती और अपने दोस्त के साथ नाटक कर वो उससे उसकी मन की बात जानने में सफल हो जाता है कि वो भी उससे प्यार करती है।
जया बोलती है कि शादी के लिए उसे उसके पिता से बात करनी होगी। जय उसे अपने घर अपने परिवार वालों से और अपनी अमीर होने की सच्चाई बताने ले जाने की कोशिश करता है, लेकिन बाद में उसे पहले जया के घर जाना पड़ता है। पर जब वो उसके पिता के घर जाता है तो उसे पता चलता है कि उसके पिता ललितराव लोखण्डे अमीर लोगों से नफरत करते हैं और खाने में दो रोटी से ज्यादा भी लेना उन्हें पसंद नहीं है। जब जय को इस बारे में पता लगता है तो वो डर जाता है कि यदि उसके अमीर होने का राज उसके पिता को पता चल गया तो उसका क्या होगा। 
इसके मुख्य किरदार के लिए हुसैन कुवाजरवाला को लिया गया। जब उनसे बात की गई तो उन्होंने कहा कि "हाँ, मैं इस शो में एक मुख्य किरदार निभा रहा हूँ। मैं बहुत लंबे समय से टीवी से दूर रहा और यह पहली बार है जब मैं सोनी सब के साथ काम कर रहा हूँ। मैं इससे पहले भी ओप्टिमाइस्टिक प्रॉडक्शन के साथ काम कर चुका हूँ।"
