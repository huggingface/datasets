अजीत चंदिला हरियाणा, भारत से एक ऑफ स्पिन गेंदबाज है। ये इंडियन प्रीमियर लीग में साल 2013 तक राजस्थान रॉयल्स के लिए खेलते थे लेकिन बाद में स्पॉट फिक्सिंग में इनका क्रिकेट कैरियर खराब हो गया। इन्हें आईपीएल में सबसे पहले दिल्ली डेयरडेविल्स की टीम ने अपनी टीम में शामिल किया था लेकिन इन्हें खेलने का मौका नहीं मिला था। इन्होंने राजस्थान रॉयल्स के लिए काफी क्रिकेट खेला।
इनका कैरियर 2011 में शुरू हुआ जब दिल्ली डेयरडेविल्स ने उन्हें अपनी संभावित टीम में चुना था। उन्होंने जयपुर में 23 अप्रैल 2012 को इंडियन प्रीमियर लीग की शुरुआत की थी। यह ज्ञात है कि इन्हें भारतीय स्पिनर नरेंद्र हिरवानी क्रिकेट में आगे बढने में सलाह दी थी। ये आईपीएल के पांचवें सीज़न में हैट-ट्रिक लेने वाले पहले गेंदबाज बने थे और राजस्थान रॉयल्स के लिए हैट-ट्रिक पाने के लिए वह सातवें गेंदबाज हैं।
16 मई 2013 को, उन्हें दिल्ली पुलिस द्वारा शान्ताकुमारन श्रीसंत और अंकित चव्हाण के साथ 2013 इंडियन प्रीमियर लीग के दौरान स्पॉट फिक्सिंग के आरोप में गिरफ्तार किया गया था, जो राजस्थान रॉयल्स के लिए उनके साथ खेलते थे। 
2013 आईपीएल सत्र में चंदिला को कथित रूप से 4.9 मिलियन रुपए प्राप्त हुए थे, जिनमें से 17 मई 2013 को मुंबई इंडियंस के खिलाफ मैच में स्पॉट फिक्स करने के लिए ₹1.5 मिलियन का भुगतान किया गया था, इससे पहले वह गिरफ्तार किये जा चुके थे। गिरफ्तार होने के बाद, उन्हें तुरंत अपने नियोक्ता, एयर इंडिया  द्वारा भी निलंबित कर दिया गया था। जनवरी 2016 में, उनपर भारतीय क्रिकेट कंट्रोल बोर्ड ने क्रिकेट के सभी प्रारूपों पर प्रतिबंध दिया गया था।
