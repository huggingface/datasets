शिवानी भटनागर एक प्रसिद्ध पत्रकार थीं।
शिवानी भटनागर मर्डर केस में दिल्‍ली हाई कोर्ट ने पूर्व आईपीएस आर के शर्मा समेत तीन आरोपियों को बरी कर दिया। आर के शर्मा के साथ ही श्रीभगवान दास और सत्‍यप्रकाश को भी बरी किया गया है। लेकिन कोर्ट ने प्रदीप राय की सजा बरकरार रखी है। इन तीनों को निचली अदालत ने दोषी माना था। और उम्र कैद की सजा सुनाई थी। जिसके खिलाफ दोषियों ने हाईकोर्ट में अपील की थी। बतादें कि 23 जनवरी 1999 को पत्रकार शिवानी भटनागर की हत्या कर दी गई थी। पुलिस के मुताबिक पूर्व आईपीएस आर . के . शर्मा की शिवानी से नजदीकी थी। बाद में वह उनसे पीछा छुड़ाना चाहता था और इसी कारण उसने अन्य आरोपियों के साथ मिलकर शिवानी की हत्या करवा दी। इस मामले में दोषियों की अपील पर सुनवाई के बाद हाई कोर्ट ने पिछले साल 21 दिसम्बर को फैसला सुरक्षित रख लिया था। 
