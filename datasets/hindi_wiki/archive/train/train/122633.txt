अकतोबे प्रांत मध्य एशिया के क़ाज़ाख़स्तान देश का एक प्रांत है। इसकी राजधानी भी अकतोबे नाम का शहर ही है। इस प्रांत से इलेक नदी निकलती है जो यूराल नदी की एक महत्त्वपूर्ण उपनदी है। इस प्रान्त में तेल की खाने हैं और उनसे प्रांत को अच्छी आमदनी हो जाती है। सोवियत संघ के ज़माने में यहाँ की आलिया मोल्दागुलोवा नामक स्त्री सोवियत लाल सेना में एक मशहूर निशानेबाज़ थी और प्रांत में जगह-जगह उसके नाम के स्मारक हैं।
कज़ाख़ भाषा में 'अक़ तोबे ' का मतलब 'सफ़ेद पहाड़' होता है। इसमें बिंदु वाले 'क़' के उच्चारण पर ध्यान दें क्योंकि यह बिंदु-रहित 'क' के उच्चारण से अलग होता है और 'क़रीब' और 'क़ीमत' जैसे शब्दों के 'क़' जैसा होता है।
सन् 2009 की जनगणना के हिसाब से इस प्रांत के 79% लोग कज़ाख़ समुदाय के थे। इनके अलावा यहाँ रूसी, तातार, यूक्रेनी, जर्मन, कोरियाई, यहूदी, अरमेनियाई, चेचेन और मोलदोवी लोग भी रहते हैं।
प्रकृति का दृश्य
छोटा-सा एक रेलवे स्टेशन
प्रान्त का कुछ इलाक़ा रेगिस्तानी स्तेपी है
अकतोबे बाज़ार
