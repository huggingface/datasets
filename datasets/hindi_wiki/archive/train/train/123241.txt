हाइनान सहायता·सूचना जनवादी गणतंत्र चीन का सबसे छोटा प्रांत है। यह दक्षिण-पूर्वी चीन में दक्षिणी चीन सागर में स्थित एक द्वीप है। पुराने ज़माने में यह गुआंगदोंग प्रान्त का हिस्सा हुआ करता था लेकिन 1988 में इसे क़रीब 200 अन्य छोटे से द्वीपों के साथ एक नए हाइनान प्रान्त में गठित किया गया। सन् 2010 की जनगणना में हाइनान की आबादी 86,71,518 थी। हालांकि इसमें 200 के आसपास द्वीप हैं, इस प्रान्त के कुल 33,920 वर्ग किमी का 97% हाइनान के मुख्य द्वीप में है। तुलना के लिए भारत के केरल राज्य का क्षेत्रफल 38,863 वर्ग किमी है।
चीन की सरकार के अनुसार इस द्वीप से सुदूर दक्षिण में स्थित स्प्रैटली द्वीप-समूह और पैरासेल द्वीप-समूह इसी प्रांत का हिस्सा है, लेकिन अन्य देश इन द्वीपों को चीन का हिस्सा नहीं मानते। हाइनान द्वीप पर हान चीनी लोगों से भिन्न एक ली नामक लोक-जाति रहती है जो इस द्वीप के मूल निवासी माने जाते हैं। हाइनान की राजधानी हाइकोऊ शहर है, जो द्वीप का सबसे बड़ा नगर भी है।
हाइनान का मौसम नम और गर्म है। जनवरी-फ़रवरी में औसत तापमान 16 से 21 सेंटीग्रेड तक गिर सकता है लेकिन उस से कम नहीं जाता। जुलाई-अगस्त में यह 25 से 29 सेंटीग्रेड जाता है। द्वीप का उत्तरी भाग ज़्यादा गर्म होता है और गर्मियों के 20 सबसे गर्म दिनों में कभी-कभी यहाँ अधिकतम तापमान 35 सेंटीग्रेड या उस से भी ऊपर चला जाता है। जनवरी-फ़रवरी में उत्तरी भाग में कोहरा पड़ता है जबकि पूर्वी भाग में गर्मियों में ज़बरदस्त चक्रपाती तूफ़ान आते हैं जिनसे बाढ़ की परेशानी भी होती है।
अंतरिक्ष से हाइनान द्वीप
राजधानी हाइकोऊ
द्वीप के दक्षिण का एक दृश्य
द्वीप के दुसरे सबसे बड़े शहर, सान्या, में पर्यटक
 अनहुइ · फ़ूज्यान · गान्सू · गुआंगदोंग · गुइझोऊ · हाइनान · हेबेई · हेइलोंगजियांग · हेनान · हूबेई · हूनान · जिआंगसू · जिआंगशी · जीलिन · लियाओनिंग · चिंगहई · शान्शी · शानदोंग · शन्शी · सिचुआन · युन्नान · झेजियांग 
 गुआंगशी · भीतरी मंगोलिया · निंगशिया · तिब्बत · शिंजियांग 
 बीजिंग · चोंग्किंग · शंघाई · तिआन्जिन 
 हांगकांग ·  मकाऊ 
