बीटा कराइनी, जिसका बायर नामांकन में भी यही नाम दर्ज है, कराइना तारामंडल का दूसरा सबसे रोशन तारा है। इसका पृथ्वी से देखा गया औसत सापेक्ष कांतिमान 1.68 है और यह पृथ्वी से 110 प्रकाश-वर्ष की दूरी पर स्थित है। यह पृथ्वी से दिखने वाले तारों में से 29वाँ सब से रोशन तारा भी है।
बीटा कराइनी को "मियाप्लैसिडस" भी कहा जाता है, जिसका अर्थ "शान्त जल" है। यह अरबी भाषा के "मियाह" और लातिनी भाषा के "प्लैसिड" का संयुक्त शब्द है।
बीटा कराइनी एक A2 IV श्रेणी का उपदानव तारा है। इसकी अंदरूनी चमक हमारे सूरज की 210 गुना है। इसका व्यास हमारे सूरज के व्यास का 5.7 गुना और इसका द्रव्यमान सूरज के द्रव्यमान का 3 गुना है।
