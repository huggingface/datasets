कारपैथी पर्वत पूर्वी और मध्य यूरोप में स्थित लगभग 1,500 किमी लम्बी एक पर्वतमाला है। 1,700 किमी चलने वाली स्कैंडीनेवियाई पर्वतमाला के बाद यह यूरोप की दूसरी सब से लम्बी पर्वत शृंखला है। इसमें यूरोप के वन्य जीवन एक बड़ा हिस्सा रहता है, जिसमें भूरे भालू, भेड़िये, शाम्वा और लिंक्स शामिल हैं। यूरोप में मिलने वाली पौधों-वृक्षों की जातियों में से एक-तिहाई इन्ही पहाड़ों में मिलती है। रूस के अलावा, यूरोप के वनों का बड़ा अंश कारपैथी क्षेत्र में ही स्थित है। यह पहाड़ चेक गणतंत्र, स्लोवाकिया, पोलैंड, हंगरी, युक्रेन और रूमानिया में विस्तृत हैं, लेकिन इनका सबसे बड़ा फैलाव रूमानिया में है।
पारंपरिक रूप से कारपैथी पर्वतों को तीन भागों में देखा जाता है: पश्चिमी कारपैथी, मध्य कारपैथी । करपैथियों की सबसे ऊँची उपश्रेणी का नाम तात्रा पर्वत शृंखला है, जिन्हें अनौपचारिक रूप से 'ऊँचे तात्रा' भी कहा जाता है। कारपैथी पर्वतों का सबसे ऊँचा पहाड़ - स्लोवाकिया में स्थित 2,655 मीटर लम्बा गेरलाचोव्सकी श्तित - इसी तात्रा श्रेणी का हिस्सा है।
अंदरूनी पश्चिमी तात्रा पर्वतों का दृश्य 
बुचूरा झील 
देवीचा पर्वत, जिसके पास सोको ग्राद क़िले के खँडहर हैं 
स्पिश क़िला 
