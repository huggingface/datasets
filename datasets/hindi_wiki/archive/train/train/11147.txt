लक्ष्मीकुट्टी भारतीय राज्य केरल के तिरुवनंतपुरम में कलार जंगलों में रहने वाली एक आदिवासी महिला हैं जिन्हें पारम्परिक दवाइयों के क्षेत्र में सराहनीय कार्य के लिए भारत के चौथे सर्वोच्च सम्मान पद्म श्री से सम्मानित किया गया। लक्ष्मीकुट्टी पारम्परिक दवाइयों पर काम करने वाली प्रसिद्ध विषारोग्यसाधक हैं। उन्हें केरल सरकार की तरफ से 1995 में नाट्टु वैद्य रत्न पुरस्कार भी मिला था। वो पारम्परिक दवाइयों पर पिछले 50 वर्ष से काम कर रही हैं।
