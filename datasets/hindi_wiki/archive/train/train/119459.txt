18वीं सदी में कई देश जैसे जर्मनी, इटली तथा स्विटजरलैण्ड आदि उस रूप में नहीं थे जैसा कि आज हम इन्हें देखते हैं। ये छोटे-छोटे राज्यों में विभाजित थे जिनका अपना स्वतन्त्र शासक था। 1789 ई॰ की फ्रांसीसी क्रान्ति से पहले फ्रांस एक ऐसा राज्य था जिनके सम्पूर्ण भूभाग पर एक निरकुंश राजा का शासन था। नेपोलियन की संहिता - इसे 1804 में लागू किया गया। इसने जन्म पर आधरित विशेषाधिकारों को समाप्त कर दिया इसनें न केवल न्याय के समक्ष समानता स्थापित की बल्कि सम्पत्ति के अधिकार को भी सुरक्षित किया। 
19वीं शताब्दी में यूरोपीय महाद्वीप में राष्ट्रवाद की एक लहर चली जिसने यूरोपीय देशों का कायाकल्प कर दिया। जर्मनी, इटली, रोमानिया आदि नवनिर्मित देश कई क्षेत्रीय राज्यों को मिलाकर बने जिनकी राष्ट्रीय पहचान 'समान' थी। यूनान, पोलैण्ड, बल्गारिया आदि स्वतंत्र होकर राष्ट्र बन गये। यूरोप के राजनीतिक विकास में राष्ट्रवाद की प्रमुख भूमिका 
1789 ई॰ - फ्रांसीसी क्रान्ति
1815 - वियना कांग्रेस
1821-32 - यूनान का स्वतंत्रता संग्राम तथा आटोमान साम्राज्य से स्वतंत्रता
1830-31 - बेल्जियम की क्रांति
1830-31 - पोलैण्ड और लुथवानिया में क्रान्ति
1846 - वृहद पोलैण्ड में क्रान्ति
1848 - हंगरी, इटली, जर्मनी में राष्ट्रवादी विद्रोह
1859-61 - इटली का एकीकरण
1863 - पोलैण्ड का राष्ट्रीय विद्रोह
1866-71 - जर्मनी का एकीकरण
1867 - हंगरी को स्वायत्तता दी गयी।
1867 - आयरलैण्ड में राष्ट्रवादी फेनियन का उदय
1878 - बर्लिन कांग्रेस : सर्बिया, रोमानिया और मॉटेनेग्रो को आटोमान साम्राज्य से स्वतंत्रता मिली। 
1908 - बुल्गारिया स्वतंत्र हुआ।
1912 - अल्बानिया में राष्ट्रीय जागरण तथा स्वतंत्रता
