कशमोर पाकिस्तान के सिंध प्रांत का एक ज़िला है। यह तीन तहसीलों में बंटा है - तंगवानी, कंधकोट और कशमोर। 3,12,500 लोगों की आबादी वाला कशमोर शहर इसकी राजधानी है। यहाँ गाय-बैलों की एक बड़ी मंडी है और यह अपनी चावल की पैदावार के लिये जाना जाता है।
कशमोर ज़िला सिन्ध के उत्तरी भाग में स्थित है। पूर्वोत्तर में कशमोर ज़िले की सीमा पाकिस्तानी पंजाब प्रान्त से लगती है जबकि पश्चिमोत्तर में सरहद बलोचिस्तान से। ज़िले के पूर्व भाग से सिन्धु नदी गुज़रती है और उसके पार थर रेगिस्तान शुरु होने लगता है।
