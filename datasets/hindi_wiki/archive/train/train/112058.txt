स्टर्लिंग क़िला, स्टर्लिंग में स्थित स्कॉटलैंड के सबसे महत्वपूर्ण व ऐतिहासिक इमारतों में से है। क़िला स्टर्लिंग सिल नामक भौगोलिक संरचना के हिस्से कैसल हिल यानी पहाडी किले के उपर स्थित है। इसके तीन तरफ खडी चट्टानें व खाईयाँ हैं जो इसे बेहद मजबूत सुरक्षा प्रदान करती हैं। इसकी सामरिक स्थिति जिसकी सुरक्षा 1890 तक फोर्थ नदी के नीचे की ओर बहने वाले तेज बहाव करते थे ने इसे 12वीं सदी से ही एक महत्वपूर्ण किलेनुमा शाही महल बना रखा था। इस क़िले की अधिकांश महत्वपूर्ण भवन 15वीं व 16वीं शताब्दी में निर्मित हैं। चौदहवीं शताब्दी के भी कुछ भवन बचे हैं जबकि नगर की दिशा वाले बाहरी दीवारें अट्ठारहवीं शताब्दी के उत्तरार्द्ध की हैं। 1542 में मैरी सहित स्कॉटलैंड के तमाम शासकों का यहाँ राज्याभिषेक हुआ।स्टर्लिंग क़िले को कम से कम 8 बार आक्रमण करके कब्जाया गया जिनमें से अधिकतर स्कॉटिश स्वतंत्रता संग्राम के समय हुए। अंतिम बार इसपर 1746 में आक्रमण हुआ जब चार्ल्स एडवर्ड स्टुअर्ट ने इस पर कब्ज़ा करने का असफल प्रयास किया। स्टर्लिंग क़िला अब एक ऐतिहासिक धरोहर है और ऐतिहासिक स्कॉटलैंड नामक सरकारी संस्था द्वारा प्रबंधित पर्यटन स्थल है। 
यह क़िला स्टर्लिंग सिल नामक भौगोलिक संरचना के हिस्से कैसल हिल यानी पहाड़ी किले के उपर स्थित है। स्टर्लिंग सिल क़्वार्ट्ज़-डोलराइट से बनी हुई साढे तीन करोण वर्ष पुरानी भौगोलिक संरचना है जो हिमाच्छादन की वजह से एक शृंग पुच्छ बन गई है। संभवत: यह प्राकृतिक जगह बहुत वर्षों पहले ही एक पहाडी क़िले के रूप में लोगों द्वारा बसाई जा चुकी थी। रोमनों ने स्टर्लिंग को छोड कर डोउन में क़िला बनाया जबकि इन पहाडियों पर संभवत: मैटे प्रजाति के लोगों ने कब्ज़ा कर लिया था। बाद में यह मानाव गोडोड्डिन का आवास रहा होगा और शोधों के मुताबिक सातवीं व आठवीं सदी में इयुदिउ नामक नगर था जहाँ मर्सिया के राजा पेंडा ने 655 ई. में बर्निसिया के राजा ओस्वियु को बंदी बनाया था। यह क्षेत्र पिक्टों के नियंत्रण में तब आया जब उन्होंने 30 वर्षों बाद नॉर्थम्ब्रियनों को डन नेक्टैन के युद्ध में हरा दिया। हालाँकि क़िले पर मध्य युग से पहले के आक्रमणों के कोई पुरातात्त्विक सबूत नहीं बचे हैं।
कविता कहानियों में स्टर्लिंग को स्नोडुन के नाम से भी जाना जाता है। सोलहवीं शताब्दी का इतिहासकार हेक्टर बोएस की पुस्तक हिस्टोरिया जेन्टिस स्कॉटोरम के अनुसार रोमनों ने राजा जुलियस एग्रीकोला के नेतृत्व में इस क़िले का निर्माण किया था और स्कॉटलैंड के पहले राजा केनेथ मैकाल्पिन ने इसे नवीं शताब्दी में पिक्टिश साम्राज्य के अधिग्रहण के वक्त हथिया लिया था। हालाँकि बोएस को अविष्वसनीय इतिहासकार माना जाता है। एक और कथावाचक विलियम वॉरसेस्टर ने स्टर्लिंग को महान राजा आर्थर के साम्राह्य का हिस्सा बताया है। परंपरा मुताबिक सेंट मोनेना ने यहाँ और एडिनबर्ग के किले में प्रार्थनाघर बनवाया था। हालाँकि अब यह माना जाता है कि मोनेना की कहानी बाद के ईसाई संतों संत मोड्वेना और मोनिने के बीच भ्रम का नतीजा है।
स्टर्लिंग किले के बारे में पहली जानकारी 1110 में मिलती है जब राजा एलेक्ज़ेंडर 1 ने यहाँ एक प्रार्थनाघर बनवाया। सम्भ्वत: यहाँ अब तक शाही केंद्र का निर्माण हो चुका था। क्योंकि एलेक्ज़ेंडर की यहाँ 1124 में मृत्यु हुई थी। उसके उत्तराधिकारी राजा डेविड 1, स्कॉटलैंड का राजा के शासनकाल में स्टर्लिंग एक शाही नगर व राजधानी और क़िला एक मह्त्वपूर्ण प्रशासनिक केंद्र बन गया। राजा विलियम I ने यहाँ क़िले के दक्षिण में एक मध्ययुगीन अभयारण्य बनवाया। लेकिन 1174 में अंग्रेज सेनाओं से हारने के बाद उसे स्टर्लिंग समेत अपने कई क़िले अंग्रेजों को देने पडे। इस बात के कोई सबूत नहीं हैं कि अंग्रेज कभी इस क़िले में रहे और रिचर्ड 3 ने इसे 1189 में आधिकारिक तौर पर स्कॉटों को लौटा दिया था। स्टर्लिंग का यह क़िला स्कॉटों का पसंदीदा निवास स्थान बना रहा। 1214 में यहाँ विलियम की मृत्यु हुई और 1260 में एलेक्ज़ेडर 3 ने पास ही में हिरणों के शिकार के लिये एक नया अभ्यारणय बनवाया।
शुरुवाती स्टीवर्ट शासकों रॉबर्ट 2 और रॉबर्ट 3 के राज के दौरान किले के अभी भी बचे हुए प्राचीनतम भागों का निर्माण हुआ था। रॉबर्ट स्टीवर्ट, जो की रॉबर्ट 3 का भाई और स्कॉटलैंड का कार्यकारी शासक था ने उत्तरी व दक्षिणी द्वारों पर कार्य करवाया। वर्तमान उत्तरी द्वार 1380 में बनी इन नीवों पर ही बना हुआ है जो कि किले के बचे हुए प्राचीनतम हिस्सों में से एक है। 1424 में स्टर्लिंग क़िला जेम्स 1 ने अपनी पत्नी जोन बेउफोर्ट को विवाह में उपहार स्वरूप दिया था। आने वाले शासकों ने भी इसे उपहार में देने की इस परंपरा को जारी रखा। 1437 में जेम्स की हत्या के बाद जोन ने अपने बेटे राजकुमार जेम्स 2 के साथ यहाँ शरण ली थी। पंद्रह वर्षों पश्चात 1452 में इसी किले में जेम्स ने डगलस के अर्ल की चाकू मार के हत्या कर दी थी जब उसने रॉस के अर्ल, इस्ले के जॉन और क्रॉफ़ोर्ड के चौथे अर्ल अलेक्ज़ेंडर लिंडसे के साथ राजद्रोही गठबंधन तोड़ने से इंकार कर दिया था। जेम्स 3 का यहाँ जन्म हुआ जिसने बाद में क़िले के बगीचों व शाही प्रार्थनाघर का निर्माण करवाया। 1475 में क़िले में तोपखाने के निर्माण की बात दर्ज़ की गई है। जेम्स की पत्नी मार्गरेट की 1486 में इसी क़िले में मृत्यु हुई और दो वर्ष बाद क़िले के दक्षिण में सौकिबर्न के युद्ध में लड़ते हुए मृत्यु हो गई थी।
क़िले में मौजूद लगभग सभी भवन 1490 से 1600 के मध्य बनवाए गये थे जब स्टर्लिंग स्टीवर्ट राजघराने का प्रमुख शासकीय केंद्र हुआ करता था। इन भवनों की स्थाप्त्य कला में अंग्रेजी, जर्मन व फ्रांसीसी वास्तुकला का प्रभाव स्पष्ट दिखाई पड़ता है जो स्टीवर्ट राजवंश के अंतरार्ष्ट्रीय महत्वाकांक्षाओं का प्रमाण देता है।
स्कॉटिश शासकों की सूची
