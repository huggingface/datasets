जिआंगशी जनवादी गणराज्य चीन के दक्षिण-पूर्वी भाग में स्थित एक प्रांत है। इसका विस्तार उत्तर में यांग्त्से नदी के मैदानी इलाक़ों से लेकर दक्षिण में पहाड़ी क्षेत्र तक है। जिआंगशी की राजधानी नानचांग शहर है। इस प्रान्त का क्षेत्रफल 1,66,900 वर्ग किमी है, यानि भारत के उड़ीसा राज्य से ज़रा ज़्यादा। सन् 2010 की जनगणना में इसकी आबादी 4,45,67,475 थी और यह भी भारत के उड़ीसा राज्य से ज़रा ज़्यादा थी। जिआंगशी का नाम तंग राजवंश के काल से है जब इसे 'जिआंगनानशीदाओ' कहा जाता था, जिसका मतलब 'पश्चिमी जियांगनान प्रांत' है । इस प्रांत से गान नदी निकलती है इसलिए इसका चीनी भावचित्रों में संक्षिप्त नामांकन '赣' है । इस प्रांत में प्रसिद्ध पोयांग झील भी है, इसलिए इसे कभी-कभी 'गोमपोताइति' भी कहते हैं, जिसका अर्थ है 'गान नदी और पो झील की महान भूमि'।
जिआंगशी अपने पड़ोसी प्रान्तों से पिछड़ा हुआ है। यहाँ चावल की खेती पर ज़ोर है और इसे कभी-कभी 'चावल और मछली का देश' भी कहा जाता है। चीन में जिआंगशी के लोगों को कम महनती और आराम-पसंद भी समझा जाता है। यहाँ 'गान चीनी' नाम की भाषाएँ बोली जाती हैं और प्रांत के दक्षिणी एक-तिहाई इलाके में हक्का चीनी बोली जाती है। जिआंगशी की अपनी विभिन्न चीनी नौटंकी की शैली भी है। यहाँ का खाना मिर्चों पर ज़ोर देता है और अचारों और सिरके का बहुत प्रयोग होता है। माना जाता है कि जिआंगशी में पूरे चीन के सबसे अच्छे चीनी मिट्टी के बर्तन बनते हैं।
जिंगदेझेन में चीनी मिट्टी का कारख़ाना
कोहरे से ढकी लूशान राष्ट्रीय उद्यान की चोटियाँ
पिंगशिआंग शहर का शताब्दी चौक
गान नदी के किनारे
 अनहुइ · फ़ूज्यान · गान्सू · गुआंगदोंग · गुइझोऊ · हाइनान · हेबेई · हेइलोंगजियांग · हेनान · हूबेई · हूनान · जिआंगसू · जिआंगशी · जीलिन · लियाओनिंग · चिंगहई · शान्शी · शानदोंग · शन्शी · सिचुआन · युन्नान · झेजियांग 
 गुआंगशी · भीतरी मंगोलिया · निंगशिया · तिब्बत · शिंजियांग 
 बीजिंग · चोंग्किंग · शंघाई · तिआन्जिन 
 हांगकांग ·  मकाऊ 
