संगलाख़ हिन्दु कुश पर्वत शृंखला की एक शाखा है। इस से अफ़्ग़ानिस्तान की दो महत्वपूर्ण नदियाँ - हेलमंद नदी और काबुल नदी - उत्पन्न होती हैं। संगलाख़ शृंखला के सब से प्रमुख दर्रे का नाम 'उनई दर्रा' या 'उनई कोतल' है।
हिन्दी के 'लाख' शब्द को पश्तो में बिंदु वाले 'ख़' की ध्वनि के साथ बोला जाता है, जो बिंदु-रहित 'ख' से ज़रा अलग है। इसका उच्चारण 'ख़राब' और 'ख़रीद' के 'ख़' से मिलता है। 'संगलाख़' एक संयुक्त शब्द है - संग का अर्थ फ़ारसी में "पत्थर" होता है, यानी 'संगलाख़' का मतलब है 'लाखों पत्थरों वाला' या 'पत्थरीला'। ध्यान रहे के फ़ारसी का "संग" शब्द अवस्ताई भाषा के मूल "असन" शब्द से आया है। क्योंकि संस्कृत ओर फ़ारसी दोनों हिन्द-ईरानी भाषा परिवार की बहने हैं इसलिए ठीक यही सजातीय शब्द संस्कृत में भी "अश्न" रूप में मिलता है ओर ऋग्वेद में प्रयोगित है। इसका अर्थ भी "पत्थर" है।
