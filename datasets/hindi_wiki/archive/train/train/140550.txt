अलग-अलग एलेक्ट्रॉनिक अवयवों को किसी उपयुक्त आधार पर जोडकर निर्मित लघु आकार के परिपथ को संकर एकीकृत परिपथ कहते हैं। संकर परिपथों को प्रायः ऊपर से एपॉक्सी से ढक दिया जाता है।
संकर एकीकृत परिपथ, सामान्य एकीकृत परिपथ जैसे ही उपयोग किये जाते हैं - अर्थात किसी एक अवयव की भांति। अन्तर केवल यह है कि सामान्य एकीकृत परिपथ के अन्दर लगे हुए अवयव एक साथ ही निर्मित किये जाते हैं जबकि संकर एकीकृत परिपथ में प्रयुक्त अवयव पहले से निर्मित अवयव होते हैं जो कहीं और भी उपयोग में लिये जा सकते थे। संकर परिपथ का एक बहुत बड़ा लाभ यह है कि इनमें वे भी अवयव उपयोग में लाये जा सकते हैं जिन्हें सामान्य एकीकृत परिपथों में निर्मित करना कठिन या असम्भव होता है, जैसे बड़े-बड़े सन्धारित्र, क्रिस्टल, तार लपेटकर बने ट्रान्सफार्मर, चोक आदि।
