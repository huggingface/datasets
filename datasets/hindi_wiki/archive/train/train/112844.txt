रेम्बो  रैम्बो वर्ष 2008 की अमेरिकी-जर्मन भाषी एक स्वतंत्र एक्शन फ़िल्म हैं, जिसे बतौर निर्देशन, सह-लेखन के साथ सिल्वेस्टर स्टलोन ने मशहूर शीत युद्ध/वियतनाम युद्ध के पूर्व सिपाही जाॅन रैम्बो की शीर्षक भूमिका की है। यह रैम्बो फ्रैंचाइज़ी की चौथी और अंतिम संस्करण है, जो रैम्बो III के बीस साल बाद रिलीज हुई है। यह फ़िल्म रिचर्ड क्रेना को बतौर श्रद्धांजलि है, जिन्होंने पिछली तीन सिरिज में कर्नल सैम ट्राउटमैन का किरदार निभाया था, साल 2003 को उनकी हृदय नाकाम होने की वजह से देहांत हो गया। फ़िल्म एक पूर्व अमेरिकी विशेष सैन्य दस्ते के फौजी, जाॅन रैम्बो के इर्द-गिर्द है, जो एक चर्च पादरी के कहने पर मिशनरियों के समूह को बचाने निकल पड़ता है जिनको बर्मा के क्रुर शासित मिलिट्री के आदमियों ने अगवा कर लिया है।
पूरी रेम्बो श्रृंखला में 236 हत्याओं के साथ, सर्वाधिक हत्याओं का रिकार्ड रेम्बो के नाम है। फ़िल्म ने अंतर्राष्ट्रीय बाॅक्स-ऑफिस में $113,244,290 मिलियन से अधिक की कमाई की। इसके बाद इसने होम विडियो रिलीज की, जिसमें उन्होंने $41,500,683 मिलियन की डीवीडी बिक्री की। फ़िल्म को केबल टेलीविजन के माध्यम से स्पाईक टीवी पर जुलाई 11, 2010 को प्रिमियर किया गया। जिसमें थियटरों में काटे गए अतिरिक्त दृश्यों को ब्रोडकास्ट किया। दो हफ्तों बाद उन्हीं अतिरिक्त दृश्यों को ब्लू-रे कैसेटों के साथ रिलीज किया गया।
अफगानिस्तान की घटना के बीस साल बाद, इस बीच बर्मा में थान श्वे के कठोर शासन के अधीन, राष्ट्र के लोकतंत्र समर्थक आंदोलन के खिलाफ कठोर रुख अपनाते है। निरंकुश मिलिट्री अफसर मेजर पा-टी-टिंट, तत्मादाव सिपाहियों के गुट की अगवाई कर, आतंक के बल पर हुए छोटे स्थानीय गाँवों में लूटपाट मचाता है। वह बेहद बर्बरता से निरीह ग्रामीणों का कत्लेआम करता है और जबरन किशोर एवं जवान लड़कों को अपनी फौज में बहाल होने की धमकी देता है।
इन्हीं दरम्यान, पूर्व फौजी जाॅन रैम्बो थाइलैण्ड में रहते हुए, अपनी गुजर-बसर के लिए वह जिंदा सांपो को पकड़कर उनको बेचने के साथ सालवीन नदी पर लोगों को अपनी नाव से सवारी कराता है। माइकल बर्नेट नाम के मिशनरी रैम्बो से मिलता है और बर्मा के करेन मूलवासियों की मदद के लिए अपने दल साथ वहां एक परोपकारी अभियान पर ले जाने की दर्खास्त करता है। रैम्बो सहायता देने से इंकार करता है, लेकिन साराह मिलर नाम की दूसरी मिशनरी की गुजारिश पर वह मंजूर होता है। इस सफर के दौरान, उनकी नाव को बर्मी लुटेरे रोककर वो लोग रास्ता छोड़ने के बदले साराह को देने की मांग करते हैं। लेकिन उनका यह समझौता विफल हो जाता है, जब रैम्बो उन लुटेरों को गोली मार देता है। रैम्बो की इस हरकत से माइकल उसपर बुरी तरह चिढ़ जाता है। बर्मा पहुँचकर, माइकल उसे वापिस जाने को कहता है, ये सहमत कराकर कि अब वे उसकी बिना मदद के भी जा सकते हैं और फिर वह रैम्बो की इस एक्शन की रिपोर्ट अधिकारियों के सुपुर्द करने का भी मन बना लेता है। पर जब तक वे मिशनरी ग्रामीणों की मदद कर पाते तत्मादाव उनपर धावा डालते हुए, कई मासूमों और दो मिशनरियों को मारकर उनमें बाकी बचे लोगों में साराह और माइकल का अपहरण कर लेते हैं।
मिशनरियों की वापसी के कोई आसार नजर नहीं आने पर, उनके पादरी तब रैम्बो को उन पांच भाड़े के कात़िलों को दिशा देकर उस गांव तक पहुँचाने को कहता है, जहाँ आखिरी बार उन मिशनरियों ने पड़ाव रखा था। रैम्बो इससे सहमत होकर, उन मेर्सेनैरिस को उनके ठिकाने पहुँचा देता है, पर उस दल का लीडर लेविस उसे अपनी नौका में ठहरने का हुक्म देता है। मेर्सेनैरी की टीम उस गाँव को पहुँचते हैं, जो पूरी तरह तबाह और क्षतविक्षत सड़ती लाशों से अटी पड़ी हैं। थोड़ी देर में, तत्मादाव सिपाहियों की टुकड़ियां अपने साथ कुछ बंधकों को बारूदी विस्फोटक से भरे चावल के खेत में भागने को मजबूर करते है, पर बचकर भागने वालों को भी वो नहीं छोड़ते हैं। अपनी तादाद से ज्यादा देख, वे मेर्सेनैरिस अपने बचाव के लिए, बेमन से उनके हटने तक का इंतजार करते हैं। पर तब उनको हैरानी होती है, जब रैम्बो अचानक अपने तीर-कमान के साथ आ धमकता है और तात्मादाव सिपाहियों के खेमे का एक वार में सफाया कर डाल, उन बंधको को सुरक्षित भाग निकलने देता है। रैम्बो अब उन मेर्सेनैरिस को गाँव के लोगों के लिए बदला लेने और पी.ओ.डब्ल्यू कैंप से बंधकों को रिहा करने को मनाता है। रात के वक्त वे कैंप में घुसपैठ करते हैं और बंधकों में मौजुद, साराह को बचा लेते हैं। इस भाग निकलने पर, टिंट के सिपाही उनका पीछा करते हैं। रैम्बो का अनुसरण करती हुई टीम को द्वितीय विश्वयुद्ध जमाने का बिना विस्फोट किया गया, "टाॅलब्वाय" नामक बम मिलता है। उधर तत्मादाव के सिपाही किसी तरह बाकी मेर्सेनैरिस और बंधकों को ढुंढ़कर पकड़ लेती है, पर रैम्बो, साराह और स्कूल ब्वाय नाम का मेर्सेनैरी स्नाइफर उनके हाथ नहीं आते। ज्यों ही तत्मादाव उन मेर्सेनैरिस और बंधकों को मार डालने की तैयारी करती, रैम्बो एक जीप पर लदी .51 कैलिबर की मशीनगन पर कब्जा जमाकर ताबड़तोड़ गोली चलाते हुए, उन सिपाहियों पर क़हर बरसाता है। जबरदस्त गोलीबारी और आगजनी में तत्मादाव को भारी नुकसान पहुँचता है। करेन विद्रोही पुरे दलबल के साथ इस जंग में शामिल होकर, जल्द तत्मादाव को घुटने टिका देती है। टिंट, अपनी हार महसूस होने पर, इलाके से भाग निकलने की कोशिश करता है, लेकिन रैम्बो उसका रास्ता रोककर अपने खंजर से, उसकी अतड़ियां फाड़ डालता है।
आखिरी दृश्य में, रैम्बो, साराह की कही बातों से प्रोत्साहित होकर, अमेरिका वापिस लौटता है। एरिज़ोना हाईवे किनारे पैदल चलते, दूर घोड़ों के अस्तबल को निहारते हुए एक जंग लगी मेलबाॅक्स पर आकर ठहरता है। जिसपर "आर. रैम्बो" की इबारत पढ़कर रैम्बो मुस्कराता है और कंकड़नुमा ढलानवाले रास्ते उतरता है जिसके साथ फ़िल्म का क्रेडिट रोल शुरू होता है।
सुपाकोर्न "टोक" कित्सुवोन 
23 फ़रवरी 2007 को फिल्मांकन शुरू किया गया और 4 मई 2007 को समाप्त हो गया। फिल्म की शूटिंग चियांग माई, थाईलैंड के अतिरिक्त मैक्सिको और संयुक्त राज्य अमेरिका के एरिज़ोना में की गई थी।
बर्मा के पास फिल्मांकन के दौरान, स्टेलोन और दल के बाकी सदस्य बर्मी सैनिकों की गोलियों से बाल-बाल बचे। स्टेलोन बर्मा को एक एक "नारकीय स्थान" के रूप में वर्णित करते है। उन्होंने कहा कि "हमारे सिरों के ऊपर से गोलियां गुजरीं" तथा उन्होनें "कटी हुई टांगों तथा बारूदी सुरंगों से लगने वाली सभी प्रकार की चोटों, जले हुए जख्मों तथा कटे हुए कानों वाले लोगों को देखा."
रेम्बो श्रृंखला की हाल ही में जारी हुई फिल्म को जारी करने से पहले कई नाम दिए गए और इसे निम्न नामों से जाना गया: 
12 अक्टूबर 2007 को लायंसगेट ने घोषणा की कि फिल्म का नाम बदल कर रेम्बो: टू हैल एंड बैक किया जा रहा है। ऑनलाइन समुदाय से कुछ नकारात्मक प्रतिक्रिया के बाद स्टेलोन ने एआईसीएन के हैरी नोल्स के साथ बात की और कहा: 
"लायंसगेट ने इस पर अत्यधिक जल्दबाजी से काम लिया है। मैं सिर्फ यह सोच रहा था कि शीर्षक जॉन रेम्बो रॉकी बाल्बोआ द्वारा दिया गया था और इससे लोगों को ऐसा लग सकता था कि यह अंतिम रेम्बो फिल्म है और मुझे नहीं लगता कि अनिवार्य रूप से ऐसा होगा .वह निश्चित रूप से एक शानदार योद्धा है, ऐसा कोई कारण नहीं है कि वह अन्य साहसिक अभियान को जारी ना रख सके. जैसे जॉन वायने ने द सर्चर्स में किया।" 
ब्रायन टायलर ने फिल्म के मूल संगीत की रचना की. स्टेलोन चाहते थे कि टायलर जैरी गोल्डस्मिथ की मूल रचनाओं को फिल्म में शामिल करें. उन्होनें गोल्डस्मिथ की मूल रचना पर भरोसा नहीं किया, हालांकि संगीत के रूप में उन्होंने इसका काफी इस्तेमाल इस फिल्म को दूसरी फिल्मों से जोड़ने के लिए किया तथा संगीत श्रृंखला को बनाए रखने के लिए मूल संगीत की शैली के अनुसार स्वयं द्वारा रचित संगीत तथा वाद्यों का प्रयोग भी किया। साउंडट्रैक में 20 गीत हैं।ब्रायन टायलर ने 2003 में द हंटेड के लिए भी संगीत की रचना की थी, जो आश्चर्यजनक ढंग से पहली रेम्बो फिल्म, फर्स्ट ब्लड से काफी मिलती जुलती है।
साँचा:Cleanup-tracklist
25 जनवरी 2008 को रेम्बो 2751 अत्तरी अमेरिकी थियेटरों में जारी हुई और अपने पहले दिन इसने कुल 64,90,000 डॉलर और अपने शुरूआती सप्ताह में इसने 1,82,00,000 डॉलर की कमाई की. अमेरिका और कनाडा में मीट द स्पार्टन्स के बाद सप्ताहांत में सर्वाधिक कमाई करने वाली यह दूसरी फिल्म थी। फिल्म ने संयुक्त राज्य अमेरिका और कनाडा में बॉक्स ऑफिस पर कुल 4,27,54,105 डॉलर और अन्य क्षेत्रों में कुल 7,04,89,050 डॉलर की कमा कर दुनिया भर में कुल 11,35,43,155 डॉलर की कमाई की.
फिल्म ने डीवीडी की बिक्री द्वारा कुल 4,23,68,619 डॉलर की कमाई की है, जिससे फिल्म से प्राप्त होने वाली सकल आय 15,52,09,706 डॉलर हो गई। 
एक अप्रत्याशित कदम के रूप में यूरोप की सबसे बड़ी सिनेमा श्रंखला, ओडियन ने विवादास्पद ढंग से "वाणिज्यिक मतभेदों" का आरोप लगाते हुए ब्रिटेन में अपनी किसी भी स्क्रीन पर फिल्म को दिखने के लिए इन्कार कर दिया. यूसीआई ने आयरलैंड गणराज्य के सिनेमाघरों के साथ यही किया, जिन्हें ओडियन द्वारा प्रबंधित किया गया था। तथापि ब्रिटेन और आयरलैंड गणराज्य में फिल्म को दूसरी थियेटर श्रृंखलाओं जैसे एम्पायर सिनेमा, व्यू, सिनेवर्ल्ड तथा वार्ड एंडरसन द्वारा दिखाया गया। वितरकों के साथ कानूनी और व्यावसायिक समस्याओं के कारण फिल्म को स्विट्जरलैंड के फ्रेंच भाषी क्षेत्र में नहीं दिखाया गया था, यद्यपि यह फ्रांस तथा स्विस जर्मन भाषी क्षेत्र के सिनेमाघरों में उपलब्ध थी।
अत्यधिक खूनी हिंसा, यौन हमले, भयानक चित्र और भाषा के कारण फिल्म को एमपीएए द्वारा आर दर्जा दिया गया था।
फिल्म के प्रति समीक्षात्मक प्रतिक्रिया आम तौर पर मिश्रित है; रोटेन टोमेटोज़ पर फिल्म समीक्षा की रेटिंग के दौरान इसने कुल 37% अंक अर्जित किए. न्यूयॉर्क टाइम्स में अपनी समीक्षा में ए.ओ. स्कॉट ने लिखा है, "चरित्र के पौराणिक पहलू को बिना माफ़ी या विडंबना के दर्शा कर-मि. स्टेलोन बहुत चालाक है-या शायद बेवकूफ हो सकते हैं, हालांकि मैं समझता हूं कि वे ऐसे नहीं हैं। उसका चेहरा ग्रेनाइट के एक कुरूप हिस्से की तरह दिखता है और उनका अभिनय केवल थोड़ा अधिक अर्थपूर्ण है, लेकिन यह आदमी काम को पूरा करता है। दोबारा स्वागत है". फोर्ट वर्थ बिज़नेस प्रैस के माइकल एच. प्राईस ने लिखा, "स्टेलोन बढती उम्र की यथार्थवादी स्वीकृति के साथ भूमिका निभाता है और 1951 की द अफ्रीकन क्वीन के हम्फ्रे बोगार्ट और 1992 की अनफोरगिवन के क्लाइंट ईस्टवुड की याद दिलाता है-साथ ही उस प्रभाव को बयान करने के लिए शब्द नहीं है जो मूल फिल्म फर्स्ट ब्लड ने 1953 की द वाइल्ड वन के मार्लन ब्रांडो और 1971 की बिली जैक के टॉम लौग्लिन से प्राप्त किए." जोनाथन गैरेट ने एक साक्षात्कार में कहा : "रेम्बो मेरे द्वारा देखी गयी सबसे हिंसक फिल्म है।" फिल्म के आखिरी 11 मिनट इतने हिंसक है कि यह हम सिपाही थे को सेसेम स्ट्रीट की तरह बना देता है।"
जब उनसे पूछा गया कि फिल्म के बारे में उनके क्या विचार थे, फर्स्ट ब्लड के लेखक डेविड मोरेल ने कहा:
मुझे यह सूचना देते हुए ख़ुशी हो रही है कि कुल मिलाकर मैं खुश हूं. हिंसा का स्तर हर किसी के लिए शायद उपयुक्त नहीं है, लेकिन इसमें एक गंभीर संदेश है। ऐसा पहली बार हुआ है कि किसी फिल्म में मेरे उपन्यास फर्स्ट ब्लड के लहज़े का प्रयोग किया गया है। चरित्र के बारे में मैंने जैसा सोचा था, यह बिलकुल वैसा ही है - क्रोधी, जला हुआ और आत्म घृणा से भरा हुआ, क्योंकि रेम्बो अपने काम से नफरत करता है और फिर भी जानता है कि यही इकलौती चीज़ है जिसे वह अच्छी तरह से करता है। ... मुझे लगता है कि कुछ चीज़ों को बेहतर ढंग से किया जा सकता था बेहतर है, मुझे लगता है कि यह फिल्म निश्चित रूप से तीन सितारों के लायक है।
वर्तमान में बर्मी सरकार ने फिल्म को प्रतिबंधित कर दिया है। बर्मी सैन्य शासन ने बर्मा में डीवीडी विक्रेताओं को आदेश दिया है कि फिल्म की विवादस्पद सामग्री के कारण वे फिल्म को वितरित ना करें. हालांकि थियेटर या डीवीडी पर कभी जारी न होने के बावज़ूद, रेम्बो की नक़ल उपलब्ध है और बर्मी सेना के नकारात्मक चित्रण के कारण अधिकांश जनसंख्या में अलोकप्रिय होने के बावज़ूद, करेन स्वतंत्रता सेनानियों और बर्मी सैन्य तानाशाही की आलोचना करने करने के कारण निकाले गए बर्मी लोगों में यह फिल्म जबरदस्त हिट रही. करेन स्वतंत्रता सेनानियों के अनुसार इस फिल्म ने उनके मनोबल अत्यधिक बढ़ाया है। यहां तक कि बर्मी स्वतंत्रता सेनानियों ने समर्थन करने वाले बिन्दुओं और नारों के रूप में फिल्म के कुछ डॉयलॉग भी अपनाए हैं। सिलवेस्टर स्टेलोन कहते हैं "यह मेरे लिए किसी भी फिल्म में सबसे गौरवपूर्ण क्षण है।" इसके अलावा, विदेशी बर्मी लोगों ने करेन लोगों पर बर्मी सैनिकों के उत्पीड़न के ज्वलंत चित्रण के लिए फिल्म की प्रशंसा की है।
27 मई 2008 को अमेरिका में डीवीडी और ब्लू रे डिस्क संस्करण जारी किये गए। डीवीडी 1 और 2 डिस्क के संस्करणों में उपलब्ध है। विशेष संस्करण में एक 2.40 एनामोर्फिक चौड़ी स्क्रीन वाली प्रस्तुति है और डोल्बी डिजिटल 5.1 ईएक्स ट्रैक है। एकल संस्करण में एक सामान्य 5.1 डोल्बी डिजिटल ट्रैक है। ब्लू-रे डिस्क में डोल्बी डिजिटल 5.1 ईएक्स तथा डीटीस एचडी 7.1 ट्रैक हैं। डीवीडी और ब्लू-रे डिस्क में पहली डिस्क पर फिल्म, हटाए गए दृश्य, 6 संक्षिप्त प्रस्तुतियां और सिल्वेस्टर स्टेलोन द्वारा की गई व्याख्या है। ब्लू-रे डिस्क में ट्रेलर गैलरी सहित 2 विशेष सुविधाएं भी हैं।
2 डिस्क वाली डीवीडी और ब्लू-रे डिस्क संस्करणों में फिल्म की डिजिटल प्रतिलिपि है। सभी चार रेम्बो फिल्मों तथा 20 बोनस सुविधाओं के साथ एक 6 डिस्क वाला डीवीडी सैट भी उपलब्ध है जिसे एक सीमित संस्करण वाले टिन के डिब्बे में पैक किया गया है। रेम्बो 1-3 के साथ ब्लू-रे डिस्क सैट भी जारी किया गया था।
ब्रिटेन में डीवीडी को 23 जून 2008 में जारी किया गया था।
बॉक्स ऑफिस पर औसत बिक्री के बावज़ूद, रेम्बो के डीवीडी संस्करण की अच्छी बिक्री हुई. अब तक 1.7 मिलियन प्रतियां बेच कर और कुल 37 मिलियन डॉलर कमा कर 2008 की सर्वाधिक बिकने वाली डीवीडी में यह 19वें स्थान पर है। डीवीडी की बिक्री में 4,23,68,619 डॉलर कमाने के बाद से, इस फिल्म की कुल सकल आय 15,46,11,774 डॉलर तक हो गई है।
डेली योमिउरी ऑनलाइन साक्षात्कार के दौरान जब फिल्म के सन्देश के बारे में पूछा गया तो सिल्वेस्टर स्टेलोन ने उल्लेख किया कि वह फिल्म के अतिरिक्त दृश्य करेंगे, जिन्हें मूल शीर्षक जॉन रेम्बो के नाम से दिखाया जाएगा. फिर भी, मई 2008 में जे लीनो के साथ एक साक्षात्कार के बाद यह खबर सर्वाधिक चर्चा में आई, जब उन्होनें निर्देशक द्वारा काटे गए दृश्यों के बारे में घोषणा की और कहा कि इससे प्राप्त होने वाली आय बर्मा भेजी जाएगी. इन सब से बढ़ कर घोषणा के कुछ समय पश्चात् ही इन दृश्यों को पूरा करने के लिए स्टेलोन को प्रेरित करने के लिए एक ऑनलाइन याचिका दिखाई दी. 2008 के कॉमिक-कोन में यह अस्पष्ट घोषणा की गई थी कि निर्देशक कट 2009 में जारी किये जाएंगे, हालांकि इसके अतिरिक्त और कोई जानकारी नहीं दी गई। इसके अतिरिक्त, निर्देशक कट का प्रीमियर 2008 के ज्यूरिख फिल्म महोत्सव में किया गया। डीवीडी एक्टिव ने घोषणा की कि कनाडा और अमेरिका में केवल ब्लू रे डिस्क पर इसका प्रीमियर 27 जुलाई 2010 को किया जाएगा. कवर चित्र पर जॉन रेम्बो की बजाए केवल इसका मौजूदा शीर्षक है। हालांकि शुरूआती नामावली में यह जॉन रेम्बो के नाम से है।फिल्म में नए दृश्य वही हैं जिन्हें रेम्बो 2 की डिस्क डीवीडी से हटा दिया गया था, उन्हें फिर से दिखाया गया है। उपरोक्त हटाए गए दृश्यों के अलावा कोई नए मार धाड़ के दृश्य नहीं हैं जो पिछली रेम्बो 2 डिस्क डीवीडी और ब्लू रे पर उपलब्ध कराए गए थे।ब्लू-रे पर जारी करने से दो सप्ताह पहले 11 जुलाई 2010 को एक्सटेंडेड कट का प्रीमियर स्पाईक टी वी) पर किया गया। 8 अगस्त और 9 अगस्त,2010 को स्टेलोन की नवीनतम फिल्म द एक्स्पेंडेबल्स को बढ़ावा देने के उद्देश्य से कुछ चुने हुए दृश्यों के साथ इसे फिर से दिखाया गया।
साँचा:Rambo
