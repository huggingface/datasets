मिनीषा लाम्बा एक भारतीय हिन्दी फ़िल्म अभिनेत्री है।
मिनीषा लाम्बा शेरवुड हाई स्कुल में पढ़ाई की और बाद में चेत्तीनाद विद्याश्रम चेन्नई में पढ़ी। 2004 में उन्होंने अंग्रेज़ी में स्नातक डिग्री दिल्ली के मिरांडा हाउस से पुरी की। 
लाम्बा की इच्छा पत्रकार बनने की थी। दिल्ली में अपनी डिग्री करते वक्त उन्हें एलजी, सोनी, कैडबरी, हाजमोला, एयरटेल, सनसिल्क आदि के विज्ञापनों में काम करने के प्रस्ताव मिले परन्तु वह कैडबरी का विज्ञापन था जिसने उन्हें प्रकाश्ज्योत में ला खड़ा किया। उन्हें बॉलीवुड निर्देशक शूजित सिरकार ने अपनी फ़िल्म यहाँ के लिए निमंत्रित किया। उन्होंने इसे स्वीकार कर अभिनय क्षेत्र में यहाँ से कदम रखा। समीक्षकों ने उनके अभिनय को काफ़ी सराहा।
2008 में उन्होंने सिद्धार्थ आनंद की फ़िल्म बचना ए हसीनो में बिपाशा बसु, दीपिका पदुकोने और रणबीर कपूर के साथ मुख्य भूमिका अदा की। इस फ़िल्म को यश राज फिल्म्स ने निर्मित किया था। उनका अगला मुख्य किरदार श्याम बेनेगल की फ़िल्म वेल डन अब्बा में था जिसकी कैनंस फ़िल्म समारोह में काफ़ी तारीफ की गई। उन्होंने कॉर्पोरेट, रॉकी: द रेबेल, अन्थोनी कौन है, हनीमून ट्रेवेल्स प्राइवेट लिमिटेड, अनामिका, शौर्य और दस कहानियाँ में सह सह-अदाकारा की भूमिका निभाई। उन्होंने मैक्सिम इण्डिया के लिए चित्र भी निकलवाया।
लाम्बा फिलहाल शिरीष कुंदर की जोकर में श्रेयस तलपदे के साथ भूमिका अदा करेंगी।
