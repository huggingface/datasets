भारत में संस्कृत तथा अन्य भाषाओं में अनेक महाकाव्यों की रचना हुई है। भारत के महाकाव्यों में वाल्मीकि रामायण, व्यास द्वैपायन रचित महाभारत, तुलसीदासरचित रामचरितमानस, आदि ग्रन्थ परमुख हैं।
हिंदी में पृथ्वीराज रासो, पद्मावत, रामचरित मानस, रामचंद्रिका, साकेत, साकेत संत, कामायनी, गांधी पारायण, दैत्यवंश, हल्दीघाटी, कुरूक्षेत्र, आर्यावर्त, नूरजहां, सुभाषचंद्र बोस, विवेक श्री, भगतसिंह आदि 12 महाकाव्य, कुणाल, वर्धमान ने उदात्त परंपरा को गतिमयता प्रदान की है।
समय, रूचि तथा क्रियाशीलता के अभाव के बाद भी हिंदी साहित्य में महाकाव्य लेखन की परंपरा गति तथा विस्तार पा रही है। इस दशक के महाकाव्यों में डॉ॰ काबरा की 3 कृतियों के अतिरिक्त पुरूषोत्तम श्रीराम चरित व श्रीकृष्ण चरित, स्वयं धरित्री ही थी, वैज्ञानिक आध्यात्म व प्रकृति और पुरूष, देवयानी, सूतपुत्र व महामात्य, रत्नजा व भूमिजा, वीरवर तात्या टोपे, वीरांगना दुर्गावती, क्षत्राणी दुर्गावती, दधीचि, मानव, खजुराहो आदि ने महाकाव्य प्रासाद को जीवंतता प्रदान की है। 
हिंदी महाकाव्य सृजन की परंपरा में महाकाव्य के 3 तत्व कथावस्तु, नायक तथा रस मान्य हैं। कथावस्तु के 3 अंग विस्तार, विशालता व छंद वैविध्य, नायक के 3 अंग गुण धीरोदात्तता, शालीनता, प्रासंगिकता तथा रस के 3 गुण भाषा-शैली, अलंकार तथा भावानुभाव हैं।
