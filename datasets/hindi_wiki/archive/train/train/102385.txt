
बहरीन अन्तर्राष्ट्रीय विमानक्षेत्र  बहरीन के उत्तरी छोर पर राजधानी मनामा से 7 कि॰मी॰ उ.पूर्व दिशा में स्थित एक द्वीप अल मुहर्रक पर स्थित एक अन्तर्राष्ट्रीय विमानक्षेत्र है। यह गल्फ़ एयर एवं बहरीन एयर का प्राथमिक केन्द्र है।
BD113m नामक एक 30 करोड़ का विमानक्षेत्र विकास एवं विस्तार कार्यक्रम 2006 के तीसरे तिमाही में आरंभ हुआ था। इसके अन्तर्गत्त यहां एक नया बहुमंजिलीय कार-पार्किंग भवन एवं रिटेल काम्प्लेक्स मुख्य टर्मिनल भवन के निकटस्थ निर्माण की योजना है। इस परियोजना के अन्तर्गत्त पूरी मुख्य उड़ानपट्टी की पुनर्सतहीकरण, नयी चहारदीवारी की सुरक्षा बाड़ एवं अतिरिक्त विमान पार्किंग बे बनाने की योजना है। रनवे 12R/30L को अधिकांशतः टैक्सीमार्ग के रूप में ही प्रयोग किया जाता है। 
वर्ष 2010 में बहरीन विमानक्षेत्र को मध्य-पूर्व के सर्वश्रेष्ठ विमानक्षेत्र का पुरस्कार स्काईट्रैक्स 2010 वर्ल्ड एयरपोर्ट्स अवार्ड समारोह मिं दिया गया था।
