टुर फ्रांस का नगर तथा इंडर एट् ल्वॉर प्रांत की राजधानी है। यह पैरिस के दक्षिण-पश्चिम रेलमार्ग से 145 मील दूर है। टुर ल्वॉर और चेर नदियों के संगम के ठीक ऊपर एक समतल भाग में स्थित है। यहाँ के उद्योग धंघों में छपाई, चमड़े का काम, चीनी मिट्टी के बरतन, रासायनक और मशीनरी प्रमुख हैं। मद्य, परिरक्षित फल और खाद्यान्न के लिये भी यह प्रदेशीय व्यापारिक एवं वितरण का केंद्र है। निकटवर्ती दुर्गों के लिये यहाँ बहुत से पर्यटक आते हैं। 
