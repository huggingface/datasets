सैयद मुजफ्फर हुसैन बर्नी भारत के प्रशासनिक अधिकारी, त्रिपुरा, नागालैण्ड, हरियाणा एवं हिमाचल प्रदेश के पूर्व राज्यपाल तथा भारत के राष्ट्रीय अल्पसंख्यक आयोग के अध्यक्ष थे।
बर्नी उत्तर प्रदेश के बरेली महाविद्यालय के पूर्व छात्र थे। वो भारतीय प्रशासनिक सेवा के उड़िशा कैडर के अधिकारी थे जहाँ उनकी नियुक्ति राज्य के मुख्य सचिव के पद पर हुई थी। 1981 और 1984 में उन्होंने नागालैण्ड, त्रिपुरा और मणिपुर के राज्यपाल का पदभार ग्रहण किया तथा 1987 से 1988 तक हिमाचल प्रदेश एवं हरियाणा के राज्यपाल रहे। वो 1988 से 1992 तक चतुर्थ एवं पंचम अल्पसंख्यक आयोग के अध्यक्ष भी रहे। वो दिल्ली स्थित जामिया मिलिया इस्लामिया विश्वविद्यालय के 1990 से 1995 तक कुलाधिपति भी रहे। 7 फ़रवरी 2014 को 90 वर्ष की आयु में वृद्धावस्था के कारण उनका निधन हो गया।
बर्नी ने इक़बाल: पोइट - पेट्रियट ऑफ़ इंडिया नामक पुस्तक की रचना भी की।
