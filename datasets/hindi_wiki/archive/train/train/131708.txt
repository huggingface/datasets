अनॉक्सीजनी प्रकाशसंश्लेषण कुछ बैक्टीरिया जातियों में प्रकाश ऊर्जा के प्रयोग द्वारा बाद में प्रयोग हो सकने वाली रासायनिक ऊर्जा में परिवर्तित करने की क्षमता को कहते हैं। यह पौधों द्वारा करे जाने वाले प्रकाशसंश्लेषण से भिन्न प्रक्रिया है। पौधे प्रकाश के प्रयोग से कार्बन डाईऑक्साइड और जल को अपने ऊर्जा-प्रयोगों के लिए शर्करा और ऑक्सीजन अणुओं में बदलते हैं, और यह ऑक्सीजन पौधे से बाहर छोड़ दी जाती है। इसकी बजाय अनॉक्सीजनी प्रकाशसंश्लेषण में बैक्टीरिया हाइड्रोजन सल्फाइड का प्रयोग करते हैं और गंधक के अणु छोड़ते हैं। अनॉक्सीजनी प्रकाशसंश्लेषण करने वाले सभी ज्ञात जीव अनिवार्य अवायुजीव, जो ऑक्सीजन की अधिक मात्रा उपस्थित होने पर मर जाते हैं। हरा गंधक बैक्टीरिया, लाल व हरा रेशेदार प्रकाशाहारी और जामुनी बैक्टीरिया ऐसे जीवों के उदाहरण हैं।
