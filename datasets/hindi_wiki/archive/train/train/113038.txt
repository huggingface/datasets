 केशवराव कृष्णराव दाते  भारत के अग्रणी हृदरोगविज्ञानी थे। वे केईएम अस्पताल मुम्बई के हृदरोग विभाग के निदेशक थे। वे अखिल भारतीय हृदय फाउण्डेशन के संस्थापक निदेशक तथा रॉयल कॉलेज ऑफ फिजीशियन्स के फेलो भी थे। उन्हें चिकित्सा विज्ञान क्षेत्र में भारत सरकार द्वारा सन 1969 में पद्म भूषण से सम्मानित किया गया था। 
केश्वराव का जन्म मध्य प्रदेश के जबलपुर जिले में हुआ था। जबलपुर से शालेय शिक्षा प्राप्ति के उपरान्त सन 1932 में उन्होने इलाहाबाद विश्वविद्यालय से अंग्रेजी साहित्य व इतिहास से बी. ए. किया। चिकित्साविज्ञान का आरम्भ मुम्बई से करते हुए उन्होने 1936 में मुंबई विश्वविद्यालय से एम्‌. बी. बी. एस्‌. किया। उसके बाद इंग्लैण्ड, अमेरिका व स्वीडन जाकर एम्‌. आर्‌. सी. पी., एम्‌. आर्‌. सी. पी., डी. सी. एच्‌ और डी. टी. एम्‌. अँड एच्‌. आदि उपाधियाँ प्राप्त की। 1950 में उन्होने मुम्बई विद्यापीठ से एम्‌. डी. की उपाधी प्राप्त की। उसके बाद मुंबई में चिकित्सा व्यवसाय में लग गये। 
1964 में के. ई. एम. हॉस्पिटल के हृद्‌रोगविज्ञान विभाग के संचालक बने।
