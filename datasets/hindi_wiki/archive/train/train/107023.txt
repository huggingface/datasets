निर्देशांक: 34°05′N 74°47′E / 34.09°N 74.79°E / 34.09; 74.79
बुर्ज़होम, श्रीनगर का पुरातात्विक महत्‍व वाला कश्‍मीर का प्रमुख ऐतिहासिक स्‍थल है। यहां पर कई प्राचीन भूमिगत गड्डे पाएं जाते हैं। इन गड्ढों को छप्परों से ढंक कर उनमें रहते थे। यहां के घरों का निर्माण जमीनी स्‍तर से ऊपर ईंट और गारे से भी किया जाता था। यहां के लोग खेती भी कर रहे थे और प्रत्येक घर में कुता पाला हुआ था। बुर्जहोम में मालिक के मर जाने पर कुते को भी साथ ही दफनाया जाता था। यहां से हड्डी के विशिष्ट औजार, आयताकार छिद्रित पत्थर के चाकू, बर्तन, पशु कंकाल और उपकरण भी प्राप्‍त हुए हैं। इसी तरह कश्मीर के गुफकराल में भी पशुपालन और कृषि करने के प्रमाण मिलते है। यह कश्मीर की घाटी में श्रीनगर से छः मील उत्तर-पूर्व की ओर स्थित है। यह शालीमार बाग़ के उत्तर-पश्चिम दिशा में पड़ता है। स्‍थानीय भाषा में बुर्ज़होम को 'प्‍लेस ऑफ़ बिर्च' कहा जाता है।
