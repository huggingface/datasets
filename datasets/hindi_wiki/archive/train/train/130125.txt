अमाराह दक्षिणपूर्वी इराक़ का एक शहर है और उस देश के मयसान प्रान्त की राजधानी है। बग़दाद से दक्षिण में स्थित यह शहर दजला नदी के किनारे बसा हुआ है और ईरान की सरहद से लगभग 50 किमी दूर है। यहाँ के अधिकतर लोग शिया मुस्लिम हैं। इसके आसपास का क्षेत्र एक कृषि-प्रधान इलाका है और यह अपनी बुनी हुई वस्तुओं के लिए और चांदी के काम के लिए जाना जाता है। इसकी स्थापना 1860 के दशक में उस्मानी साम्राज्य की एक फ़ौजी छावनी के रूप में हुई थी।
