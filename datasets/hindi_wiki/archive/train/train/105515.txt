पिग्मी ऐसे मानव जातीय समूह को कहते हैं जिसके सदस्यों का औसत क़द असाधारण रूप से कम हो। यह नाम अक्सर मध्य अफ़्रीका में बसने वाली छोटे क़द की जातियों को दिया जाता है, जिनमें अका, एफ़े और म्बूटी शामिल हैं। इन जातियों में पुरुषों का औसत क़द 150 सेमी से कम होता है। यदी यह मापदंड बढ़ाकर 155 सेमी कर दिया जाये तो कुछ अन्य जातियाँ भी पिग्मी मानी जा सकती हैं, जिनमें ऑस्ट्रेलिया, थाईलैण्ड, मलेशिया, भारत के अण्डमान द्वीप समूह, इण्डोनीशिया, फ़िलिपीन्ज़, पापुआ न्यू गिनी, बोलिविया व ब्राज़ील की कुछ जातियाँ आती हैं।
