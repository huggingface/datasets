सोनी एंटरटेनमैंट टेलीविजन भारत का एक लोकप्रिय टेलीविजन चैनल है जो अक्टूबर 1995 में प्रदर्शित हुआ था और यह मल्टी स्क्रीन मीडिया प्राइवेट लिमिटेड के अधिकार नियंत्रण में है।
सोनी टीवी स्टार प्लस, ज़ी टीवी तथा कलर्स से कड़ी प्रतिस्पर्द्धा रखता है। सोनी टीवी उच्चतम चित्र प्रारूप में भी उपलब्ध है। सोनी एचडी 28 मई 2012 से प्रदर्शित हुए हैं।
सोनी टीवी के कार्यक्रम पूरे परिवार के लिए बनाए जाते हैं। इसमें सभी दर्शक वर्गों की इच्छाओं को ध्यान में रखा जाता है। धारावाहिक, एक्शन, आपराधिक, वास्तविक, हास्य-व्यंग, रोमांचक, डरावने एवं बॉलीवुड आदि सभी वर्गों के कार्यक्रमों के कारण चैनल अपनी एक अलग पहचान बनाए हुए हैं।
