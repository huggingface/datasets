विश्व स्वास्थ्य संगठन ने आवश्यक औषधियों की निम्नलिखित परिभाषा की है:
विश्व स्वास्थ्य संगठन ने आवश्यक दवाओं की एक मॉडल प्रादर्श सूची भी प्रकाशित की है। इससे सहायता लेकर तथा अपनी स्थानीय आवश्यकताओं को ध्यान में रखते हुए हर देश को अपनी आवश्यक दवाओं की सूची बनाने के लिए प्रेरित किया जाता है। इस समय लगभग 150 देशों ने अपनी सूची तैयार कर ली है।
भारत में राष्‍ट्रीय औषधि मूल्‍यन नीति-2012 की अधिसूचना 7 दिसम्‍बर, 2012 को जारी की गई थी। इसकी व्‍यवस्‍थाओं के अनुसार राष्‍ट्रीय आवश्‍यक औषधि सूची-2011 के अंतर्गत उल्‍लेखित औषधियों के सभी निर्माता/आयातकर्ता मूल्‍य नियंत्रण के दायरे में हैं। इन औषधियों का अधिकतम खुदरा मूल्‍य सरकार द्वारा इन औषधियों के लिए अधिसूचित अधिकतम मूल्‍य के बराबर या उससे कम होगा। राष्‍ट्रीय आवश्‍यक औषधि सूची-2011 में निर्धारित शक्ति और खुराक के आधार पर 614 औषधियों के नुस्‍खे हैं, जो 27 से अधिक उपचारात्‍मक श्रेणियों में हैं और देश की अधिकतर जनसंख्‍या की स्‍वास्‍थ्‍य संबंधी आवश्‍यकताओं के अनुरूप हैं।
भारत सरकार द्वारा अधिसूचित औषधि मूल्य नियंत्रण आदेश 2013 15 जुलाई से प्रभावी हो गया है। इसे 1995 के आदेश के स्थान पर लाया गया है। नये आदेश से राष्ट्रीय औषधि नीति के तहत 348 आवश्यक दवाओं के मूल्यों के नियमन का अधिकार मिल गया है। पहले के आदेश से केवल 74 दवाओं के मूल्यों को नियंत्रित किया गया था।
