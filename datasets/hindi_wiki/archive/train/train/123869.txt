किंग्स इलेवन पंजाब इंडियन प्रीमियर लीग की पंजाब फ्रैन्चाइज़ी है अर्थात आईपीएल की एक टीम है जो इंडियन प्रीमियर लीग में खेलती है। वर्तमान में टीम के कप्तान रविचंद्रन अश्विन हैं। इनसे पहले टीम के कप्तान के तौर पर भारतीय क्रिकेट टीम के युवराज सिंह तथा वीरेंद्र सहवाग भी रह चुके हैंतथा ऑस्ट्रेलिया के जॉर्ज बेली भी कप्तानी कर चुके है। टीम के कोच ब्रैड हॉज हैं। टीम के मालिक वर्तमान में बॉलीवुड अभिनेत्री प्रीति जिंटा ,वाडिया ग्रुप के नेस वाडिया ,डाबर कम्पनी के मोहित बर्मन और करण पॉल है। टीम का घरेलू स्टेडियम पीसीए स्टेडियम मोहाली है। 2010 के बाद अपने कुछ मैच धर्मशाला स्टेडियम में भी खेलता है। टीम का सबसे अच्छा प्रदर्शन 2014 में रहा था जिसमें आईपीएल में फाइनल में पहुंची तथा चैंपियंस लीग ट्वेन्टी 20 में सेमीफाइनल में अपनी जगह पक्की की थी।
2008 में बीसीसीआई ने इंडियन प्रीमियर लीग नामक एक ट्वेन्टी - ट्वेन्टी टूर्नामेंट की घोषणा की थी। जिसमें कुल नीलामी के पश्चात 8 फ्रेंचाइज टीमों को रखा गया जिसकी नीलामी मुंबई में 20 फ़रवरी को हुई थी। इसमें किंग्स इलेवन पंजाब को डाबर कम्पनी के मोहित बर्मन, वाडिया ग्रुप के नेस वाडिया ,बॉलीवुड फिल्म अभिनेत्री प्रीति जिंटा और अपीजय सुरेन्द्र ग्रुप के करण पॉल ने खरीदा था। फ़्रैन्चाइज को खरीदने में कुल $76 मिलियन का भुगतान करना पड़ा |
2018 आईपीएल सीजन के लिए किंग्स इलेवन पंजाब टीम में आरसीचैंद्रन अश्विन, युवराज सिंह,केएल राहुल, एआरन फिंच और क्रिस गेल शामिल हैं। अश्विन को कप्तान नियुक्त किया गया है। ब्रैड हॉज को कोच के रूप में नियुक्त किया गया है।
