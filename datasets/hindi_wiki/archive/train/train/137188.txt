29 अक्टूबर 1972 को लुफ़्थान्सा उड़ान 615 का अपहरण हुआ। इस अपहरण के पिछे फिलिस्तीनी आतंकवादी दल थे, जो फिलिस्तीनी मुक्ति संगठन के गुट ब्लैक सितंबर से सहानुभूति रखने वालों थे। म्यूनिख नरसंहार में शामील तीन आतंकवादी जो म्यूनिख, जर्मनी के कारागार में बंद थे, उन्हे छुडाने के लिए ये अपहरण किया गया था। विमान दमिश्क अंतरराष्ट्रीय हवाई अड्डा से निकलकर अपने गंतव्य फ़्रैंकफ़र्ट हवाई अड्डा की ओर बढ रहा था जब बिच में इसका अपहरण हो गया। बंधकों के बदले में, पश्चिम जर्मन सरकार ने आतंकवादियों को रिहा कर दिया और अपहरण की घटना के कारण कोई हताहत नहीं हुए। इन आतंकवादियों को लीबिया के नेता मुअम्मर अल-गद्दाफ़ी द्वारा शरण मिली।
इजरायल और अन्य दलों द्वारा पश्चिम जर्मन सरकार की आलोचना की गई। जर्मन सरकार पर आरोप भी लगाए गए कि वे ब्लैक सितंबर संगठन के साथ गुप्त समझौता कर चुके हैंकि आतंकवादियों को रिहा करने के बदले ब्लैक सितंबर जर्मनी पर आगे हमले न करने का आश्वासन दे।
पश्चिम जर्मनी के म्यूनिख में आयोजित 1972 ग्रीष्मकालीन ओलम्पिक के दौरान ग्यारह इज़राइल के ओलम्पिक टीम के सदस्यों को बंधक बना लिया गया और अंततः मार दिया गया था। ब्लैक सितंबर गुट के तीन आतंकवादी जो पकडे गए थे उन्हे म्यूनिख के कारागार में बंद किया था। जटिल स्थिति में फंसे जर्मन सरकार को लगा कि उन्हें अरब-इजराइल संघर्ष में बिना किसी कारण शामिल किया जाएगा। इज़राइल ने सोचा कि जर्मनी यहां भी अपनी तुष्टीकरण की राजनीति को लागू करेगा। 1960 के दशक के मध्य में और छः दिवसीय युद्ध के समय, जर्मनी ने इज़राइल का साथ दिया था। इस कारण कई अरब राज्यों ने पश्चिम जर्मनी के साथ राजनयिक संबंधों को तोड़ दिया था। मिस्र और ट्यूनीशिया के साथ ये संबंध 1972 के ओलंपिक के पहले हि फिरसे स्थापित हुए थे।
पश्चिम जर्मन अधिकारियों को कैदियों के उच्च पद के बारे में पता था और तथ्य यह था कि कई समूह उन कैदियोंके समर्थक थे। इन म्यूनिख हमलावरों की मुक्ति पर आतंकवादी कृत्यों का सामना जर्मनी को करना पडेगा यह उन्हे पता था। 9 सितम्बर को एक अज्ञात पत्र ने दावा किया कि विमान का अपहरण हो सकता है। इस कारण जिसने आंतरिक संघीय मंत्री, हांस-डीट्रिक गेन्सेचर, को यह विचार करने के लिए प्रेरित किया कि क्या अरब राज्यों के नागरिकों को लुफ़्थान्सा में प्रवेश ना दे।
29 अक्टूबर 1972 के रविवार को लुफ़्थान्सा बोइंग 727-100 का अपहरण किया गया जो उड़ान 615 दमिश्क-बेरूत-अंकारा-म्यूनिख-फ्रैंकफर्ट मार्ग पर था। सुबह दमिश्क से प्रस्थान करते वक्त विमान में सात कर्मीदल थे और कोई मुसाफिर नहीं थे। बेरूत में तेरह लोगों ने विमान में प्रवेश किया जिसमें नौ अरब, दो अमरीकी, एक जर्मन और एक फ्रांसिसी थे। बेरूत से सुबह 6:01 बजे उडान लेते ही कुछ समय के बाद दो अरबोंने विमान के अपहरण की घोषणा कर दी। निकोसिया अंतरराष्ट्रीय हवाई अड्डे पर ईंधन भर के उन्होंने विमान को म्यूनिख-राईम हवाई अड्डा की तरफ़ मोडा। पर उन्होंने योजना में बदलाव किया और सोवियत संघीय रिपब्लिक ऑफ यूगोस्लाविया के ज़ाग्रेब हवाई अड्डा ले गए और वही चक्कर मारते रहे। उन्होंने विमान निचे उतारा नहीं जिस कारण ईंधन खतम होने पर दुर्घटना हो, जिस कारण जर्मन अधिकारियों पर जल्द कदम उठाने का दबाव पडे। अपने म्यूनिख नरसंहार के असफल बचाव प्रयासोंओ ध्यान रख जर्मन अधिकारियोंने तुरंत कैदियों को रिहा करने का फैसला लिया। दोपहर के 2 बजे तक कैदियों को म्यूनिख हवाई अड्डे पर लाया गया और सादे कपडों में दो पुलिस अफसरों के साथ लुफ़्थान्सा के अध्यक्ष हर्बर्ट कल्मन भी समझौता वार्ता करने ज़ाग्रेब की ओर निकल पडे। पायलट को आदेश दिया गया था कि वह पश्चिम जर्मन हवाई क्षेत्र को न छोड़ें, लेकिन अधिकार के बिना, कल्मन ने विमान को ज़ाग्रेब में ले जाने का आदेश दिया जिस कारण बाद में उन पर कारवाइ लेकिन उसके तुरंत बाद छोड़ दिया। शाम 6:05 बजे कैदि लुफ़्थान्सा के विमान में गए पर बाकी बंधकोंको रिहा नहीं किया गया। यूगोस्लाविया के अधिकारियोंने पहले इस का विरोध किया और ईंधन भरने से मना किया। पर बंधकोंको मारने की धमकी के बाद ईंधन भरके शाम 6:50 को विमान लीबिया की राजधानी ताराबूलस कि तरफ मुडा जहा रात 9:03 बजे बंधकोंको रिहा किया गया।
लीबिया और अन्य देशों में उत्सवपुर्वक समारोह आयोजित किए गये और लुफ़्थान्सा के अपहर्ताओं और म्यूनिख के कैदियों का वीर नायकों की तरह सम्मान किया गया। लीबिया की सरकार के प्रमुख मुअम्मर अल-गद्दाफ़ी ने सबको शरण दी और छुपाना में सहायता की जबकी पश्चिम जर्मन सरकार ने उन पर मुकदमा चलाने की मांग की थी।
घटना के तुरंत बाद और बाद में भी पश्चिम जर्मन सरकार पर आरोप लगाए गये कि ये घटना अभिनीत थी। एसा भी कहा गया कि वे ब्लैक सितंबर संगठन के साथ गुप्त समझौता कर चुके हैंकि आतंकवादियों को रिहा करने के बदले ब्लैक सितंबर जर्मनी पर आगे हमले न करने का आश्वासन दे। इन आरोपों के समर्थन के लिए अक्सर यह तर्क लगाया गया कि 130-150 क्षमता वाले विमान में केवल तेरह पुरुष यात्री कैसे थे। इज़राइली न्यायिक और राजनीतिज्ञ हैंम योसेफ जादोक ने कनेसेट में कहा कि जर्मनी ने इस अवसर का लाभ उनके अरब राष्ट्रों से संबंध सुधारने के लिए उठाया। अकेडमी पुरस्कार विजेता वृत्त चित्र वन डे इन सप्टेंबर में भी पश्चिम जर्मन सरकार का इस घटना में सहभाग होने का समर्थन हुआ है।
