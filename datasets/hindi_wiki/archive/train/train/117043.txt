सैम्युल मैथ्यू कर्रन इंग्लैंड क्रिकेट टीम के एक क्रिकेट खिलाड़ी है, जो सरे और इंग्लैंड के लिए खेलते है। कर्रन एक बाएं हाथ से बल्लेबाजी और बाएं हाथ से ही मध्यम-तेज गति से गेंदबाजी करते हैं।
कर्रन का जन्म जिम्बाब्वे के पूर्व केविन कर्रन के घर नॉर्थम्प्टन में हुआ था। ये इंग्लैंड के अंतरराष्ट्रीय क्रिकेट खिलाड़ी टॉम कर्रन और बेन कर्रन के भाई हैं। इन्होंने स्प्रिंगवैल हाउस, सेंट जॉर्ज कॉलेज, हरारे और वेलिंगटन कॉलेज, बर्कशायर में पढ़ाई की है।
कर्रन अंडर-15, अंडर-17, और द्वितीय इलेवन स्तर पर सरे का प्रतिनिधित्व कर चुके है। 2014 के सत्र के दौरान उन्होंने सरे चैंपियनशिप प्रीमियर डिवीजन में वेब्रिज का प्रतिनिधित्व किया था। पूर्व क्रिकेट क्रिकेट खिलाड़ी एलेक स्टीवर्ट ने उन्हें "17 वर्षीय सबसे अच्छे क्रिकेटर" के रूप में वर्णित किया था।
सैम कर्रण को ट्रांस-तस्मान त्रिकोणीय सीरीज 2018 की सीरीज में इंग्लैंड क्रिकेट टीम में पहली बार मौका दिया गया था लेकिन इसमें उन्हें खेलने का मौका नहीं दिया गया था। इस त्रिकोणीय श्रृंखला में इंग्लैंड के अलावा ऑस्ट्रेलिया और न्यूज़ीलैंड भी शामिल थी। इसके बाद इन्हें पाकिस्तान के इंग्लैंड दौरे पर शामिल किया गया था क्योंकि बेन स्टोक्स के मांसपेशियों में खिंचाव आ गया था। इसके बाद इन्हें दूसरे मैच में पदार्पण करने का मौका दिया गया था। कर्रण ने 1 जून 2018 को टेस्ट क्रिकेट में पदार्पण किया है।
24 जून 2018 को, इन्होंने ऑस्ट्रेलिया क्रिकेट टीम के खिलाफ एक दिवसीय अंतरराष्ट्रीय क्रिकेट कैरियर की शुरुआत की।
