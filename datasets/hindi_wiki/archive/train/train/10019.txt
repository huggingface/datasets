सूंस या डॅल्फ़ाइनस तारामंडल खगोलीय गोले के उत्तरी भाग में दिखने वाला एक तारामंडल है जो खगोलीय मध्यरेखा के काफ़ी समीप पड़ता है। यह अंतर्राष्ट्रीय खगोलीय संघ द्वारा जारी की गई 88 तारामंडलों की सूची में शामिल है और दूसरी शताब्दी ईसवी में टॉलमी ने जिन 48 तारामंडलों की सूची बनाई थी उनमें भी शामिल था।
सूंस तारामंडल को अंग्रेज़ी में "डॅल्फ़ाइनस कॉन्स्टॅलेशन" कहा जाता है। सूंस उसी जलीय स्तनधारी प्राणी का हिंदी नाम है जिसे अंग्रेज़ी में "डॉल्फ़िन" कहते हैं।
सूंस तारामंडल में 5 मुख्य तारे हैं, हालांकि वैसे इसमें 19 तारों को बायर नाम दिए जा चुके हैं। इनमें से 5 के इर्द-गिर्द ग़ैर-सौरीय ग्रह परिक्रमा करते हुए पाए गए हैं। इस तारामंडल के मुख्य तारे और अन्य वास्तुएँ इस प्रकार हैं -
