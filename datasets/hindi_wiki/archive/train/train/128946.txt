बहु-खेल प्रतियोगिता एक संगठित खेल स्पर्धा है, जो प्रायः एकाधिक दिनों तक चलती है, जिसमें ज्यादातर राष्ट्र-राज्यों की संगठित टीमों के एथलीटों के बीच विभिन्न खेलों में प्रतिस्पर्धाए आयोजित होती हैं। पहली प्रमुख, आधुनिक, अंतरराष्ट्रीय महत्व की बहु-खेल प्रतियोगिता ओलम्पिक खेल थे। ओलम्पिक खेलों के पश्चात कई प्रादेशिक बहु-खेल की प्रतियोगिताए स्थापित हो चुकी हैं। अधिकतम प्रतियोगिताओं की मूल संरचना समरूप ही है। खेल कई दिनों की अवधि में "मेजबान शहर" में व उसके आसपास आयोजित होतें हैं, जो प्रत्येक प्रतियोगिता के लिए परिवर्तित होता है। देश प्रत्येक प्रतियोगिता के लिए राष्ट्रीय टीमों को भेजते हैं, जिसमें विविध किस्म के खेलों में भाग लेने वाले व्यक्तिगत एथलीट और टीमें शामिल होती हैं।
