भंवर गैलेक्सी एक सर्पिल गैलेक्सी है जिसका एक सेयफ़र्ट सक्रीय गैलेक्सीय नाभिक है। पृथ्वी की सतह से देखे जाने पर यह आकाश में विश्वकद्रु तारामंडल के क्षेत्र में नज़र आती है। खगोलवैज्ञानिक अनुमान लगाते हैं कि यह हमारे सौर मंडल से 1.5 से 3.5 करोड़ प्रकाशवर्ष दूर है। इसे पृथ्वी से दूरबीन द्वारा आसानी से देखा जा सकता है। ऍनजीसी 5195 इसकी एक साथी गैलेक्सी है जिसके साथ इसका गुरुत्वाकर्षक सम्बन्ध है।
