पैरामाउंट नेटवर्क अमेरिकी सामान्य मनोरंजन केबल और सेटेलाइट चैनल है, जो वायकॉम के वायकॉम मीडिया नेटवर्क अनुभाग द्वारा संचालित होती है। इसमें 7 मार्च 1983 से प्रसारण शुरू हुआ था। ये शुरुआत में दक्षिणी अमेरिकी संस्कृति को विशेष रूप से दिखाता था। टीएनएन को 1983 में गेलॉर्ड एंटरटैनमेंट द्वारा खरीदा गया, उसके बाद गेलॉर्ड ने सीएमटी को 1991 में खरीद लिया। इसके बाद टीटीएन के संगीत वाले कार्यक्रमों को सीएमटी में रखा गया और टीटीएन को केवल मनोरंजन और जीवनशैली पर आधारित कर दिया गया। 1995 में दोनों को वेस्टिंगहाउस/सीबीएस ने खरीद लिया और 1999 में वायकॉम ने इसका अधिग्रहण कर लिया।
15 अक्टूबर 2005 को वायकॉम ने आईफिल्म का अधिग्रहण कर लिया, जो 1997 में शुरू हुआ था। इसके वेबसाइट को $4.9 करोड़ डॉलर में खरीदने के बाद इसे स्पाइक.कॉम के रूप में शुरू किया, जिसमें लोग अपने बनाए वीडियो अपलोड कर सकें, जिसे बाद में बंद कर दिया गया और वापस स्पाइक.कॉम के सामान्य नेटवर्क साइट के रूप में ध्यान केन्द्रित किया गया। इस समय आईफिल्म.कॉम खोलने पर वो स्क्रीन जंकीस के वेबसाइट में चले जाता है।
2005 में ही यूट्यूब की भी शुरुआत हुई थी, और उस पर बाद में वायकॉम की ओर से $1 बिलियन डॉलर मुकदमा दायर हुआ था। ये मामला 2014 में सुलझा था। उस समय जब ये लोगों के बनाए वीडियो का होस्ट करते थे, तब स्पाइक.कॉम के प्रबन्धक केवल उनके मानक के अनुसार पाये जाने वाले वीडियो को ही दिखने की अनुमति देते थे। 18 जनवरी 2018 को स्पाइक.कॉम बंद हो गया और उस पते को खोलने से वो पैरामाउंट नेटवर्क के वेबसाइट में जाने लगा।
