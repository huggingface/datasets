दूरदर्शन या टेलीविजन एक ऐसी दूरसंचार प्रणाली है जिसके द्वारा चलचित्र व ध्वनि को दो स्थानों के बीच प्रसारित व प्राप्त किया जा सके। यह शब्द दूरदर्शन सेट, दूरदर्शन कार्यक्रम तथा प्रसारण के लिये भी प्रयुक्त होता है। दूरदर्शन का अंग्रेजी शब्द 'टेलिविज़न' लैटिन तथा यूनानी शब्दों से बनाया गया है जिसका अर्थ होता है दूर दृष्टि । दूरदर्शन सेट 1930 के उत्तरार्ध से उपलब्ध रहे हैं और समाचार व मनोरंजन के स्रोत के रूप में शीघ्र ही घरों व संस्थाओं में आम हो गये। 1970 के दशक से वीसीआर टेप और इसके वाद वीसीडी व डीवीडी जैसे अंकीय प्रणालियों के द्वारा रिकार्ड किये कार्यक्रम व सिनेमा देखना भी सम्भव हो गया।
भारत में दूरदर्शन प्रसारण का प्रारम्भ 15 सितंबर, 1959 में हुआ जब एक प्रायोगिक परियोजना के रूप में दिल्ली में दूरदर्शन केन्द्र खोला गया तथा दूरदर्शन नाम से सरकारी दूरदर्शन चैनल की नींव पड़ी। दूरदर्शन में उपग्रह तकनीक का प्रयोग 1975-1976 में प्रारम्भ हुआ।
दूरदर्शन के मुख्य प्रभाग निम्नलिखित चित्र में दर्शाये गये हैं। इसमें संकेत के प्रवाह के बारे में भी सूचना प्राप्त होती है।
