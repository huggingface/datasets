डच गिल्डर, नीदरलैंड की भूतपूर्व राष्ट्रीय मुद्रा थी। सन् 2002 में नीदरलैंड ने भी यूरो क्षेत्र के अन्य देशों के सामान ही यूरोप की एकल मुद्रा यूरो को अपना लिया। गिल्डर 13 वीं शताब्दी से नीदरलैंड की राष्ट्रीय मुद्रा थी। 
नीदरलैंड एंटीलीज़, में अभी भी डच गिल्डर का ही उपयोग होता है, हालांकि यह मुद्रा डच गिल्डर से भिन्न है।
डच नाम गुल्डेन एक मध्यम डच विशेषण है जिसका अर्थ है, 'स्वर्ण', जो इस बात का संकेत है की मूलतः धातु के सिक्के सोने से बने होते थे। डच गिल्डर के लिए उपयोग में लाया जाने वाला ƒ या FL, फ्लोरिज्न एक और अन्य प्राचीन मुद्रा से प्राप्त किया गया था।
यूरो से डच गिल्डर की विनिमय दर 2.2037 प्रति यूरो है, जो अभी भी पुराने लेन देन के लिए उपयोग में लाया जाता है।
डच गिल्डर के सिक्कों और नोटों की एक बहुत अनूठी विशेषता है कि वे एक चौथाई की प्रणाली पर आधारित है, इसलिए 0.20, 2, 20, 200 इत्यादि के स्थान पर ƒ 0.25, ƒ 2.50, मूल्यवर्ग के सिक्के और ƒ 25 और ƒ 250 मूल्यवर्ग के नोंट उपलब्ध थे।
डच गिल्डर की एक और विशेषता ƒ 5 सिक्का है और यदि यह अभी भी प्रचलन में होता और वैधानिक निविदा होता तो, यह नियमित रूप से जारी किया जाने वाला दुनिया का सर्वोच्च मूल्यित सिक्का होता जिसका मूल्य 2.27 € है।
यूरो को अपनाए जाने के समय निम्नलिखित मूल्यवर्ग के सिक्के संचलन में थे:- 
सभी सिक्कों के अग्र भाग पर महारानी की छवि होती थी और दूसरी ओर एक साधारण ग्रिड। गिल्डर के 1, 21/2 और 5 के सिक्कों के किनारों पर God zij met ons लिखा हुआ होता था।


