डायोफैंटस नामक यूनानी गणितज्ञ ने, जो संभवत: ईसा के पश्चात् तीसरी शताब्दी में रहा, बहुत से बहुपदीय अनिर्धार्य समीकरणों का अध्ययन किया तथा पूर्णांकों में उनके हलों को ज्ञात किया। किन्तु आधुनिक तथ्यों के प्रकाश में अब इसमें कोई सन्देश नहीं रह गया है कि डायोफैण्टस से बहुत पहले ही भारतीय गणितज्ञों ने इस क्षेत्र में अत्यन्त महत्वपूर्ण कार्य कर लिया था।
डायोफैंटीय समस्याओं में समीकरणों की संख्या चरों की संख्या से कम होती है । इन समीकरणों में चरों के गुणांक पूर्णांक होते हैं और चरों का ऐसा पूर्णांक मान प्राप्त करना होता है जो इन समीकरणों को संतुष्ट करें। इसलिए उन सभी समीकरणों का नाम डायोफैंटीय समीकरण पड़ गया जिनमें चरों के गुणांक पूर्णांक होते हैं। 
डायोफैंटीय समस्याओं के गणितीय अध्ययन को आजकल डायोफैंटीय विश्लेषण कहते हैं। इतिहास में हरेक डायोफैंटीय समीकरण एक बुझौवल की तरह प्रयोग की जाती रही हैं किन्तु डायोफैंटीय समीकरणों का सामान्य सिद्धान्त बीसवीं शती की एक बड़ी गणितीय उपलब्धि मानी जाती है। 
डायोफैंटीय विश्लेषण में प्राय: निम्नलिखित प्रश्नों पर विचार किया जाता है-
800 ईसापूर्व से 500 ईसापूर्व रचित शुल्बसूत्रों में डायोफैंटीय समीकरणों का पूर्णांक हल मिलता है। लगभग 800 ईसापूर्व में बौधायन ने युगपत डायोफैंटीय समीकरणों का हल दो धनात्मक पूर्णाकों का सेट के रूप में प्राप्त किया था। उन्होने चार अज्ञात राशियों से युक्त युगपत डायोफैंटीय समीकरणों का हल निकालने की भी कोशिश की थी। 600 ईसापूर्व में आपस्तम्ब ने 5 अज्ञात राशियों वाले डायोफैंटीय समीकरणों का हल करने की कोशिश की थी।
अति प्राचीन काल से ही भारतीय गणितज्ञ   a x + b y = c  {\displaystyle ax+by=c} प्रकार के समीकरणों का पूर्णांक हल खोजने की दिशा में कार्यरत रहे हैं। यद्यपि आजकल इन्हें 'डायोफैण्टीय समीकरण' कहा जाता है किन्तु डायोफैण्टस से बहुत पहले शुल्बसूत्रों में ऐसी गणितीय समस्याओं की विशद चर्चा है। शुल्बसूत्रों का काल 800 ईसापूर्व या उससे भी पहले है।
आर्यभट ने इस प्रकार की समस्याओं के हल को 'कुट्टक' नाम दिया है। भास्कर ने आर्यभटीय की टीका में निम्नलिखित कुट्टक दिया है-
अर्थात् पूर्णांक   N  {\displaystyle N} निकालो जहाँ   N = 8 x + 5 = 9 y + 4 = 7 z + 1  {\displaystyle N=8x+5=9y+4=7z+1} । इसे हल करने पर   N  {\displaystyle N} का मान   85  {\displaystyle 85} आता है। 
'कुट्टक' का शाब्दिक अर्थ 'कूटने वाला' है। कुट्टक विधि वास्तव में एक पुनरावर्ती विधि है। वर्तमान समय में भास्कर द्वारा 621 ई में व्याख्या सहित दी गयी इस विधि को 'आर्यभट की कलनविधि' कहते हैं जो प्रथम घात वाले डायोफैण्टीय समीकरणों के हल की मानक विधि बन गयी है। 
इसी प्रकार, ब्रह्मगुप्त ने निम्नलिखित अनिर्धार्य समीकरण को हल किया है:
ब्रह्मगुप्त के 'खण्डखाद्यक' नामक ग्रन्थ में 'कुट्टकाध्याय' नामक एक पूरा अध्याय है।
फर्मा ने इस दिशा में काफी काम किया।
