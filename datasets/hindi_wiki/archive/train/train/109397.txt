4G, चौथी पीढ़ी का संछिप्त रूप है, जो मोबाइल फोन वायरलैस सेवा की चौथी पीढ़ी है। इससे पिछली 2जी और 3जी पीढ़ियां थीं। थ्री जी तकनीक में उपलब्ध आर्थोगोनल फ्रीक्वेंसी डिवीजन मल्टीपल एक्सेस की सहायता से वर्तमान नेटवर्क की सुविधा को और बेहतर बनाया जा सकेगा। फोर-जी यानि चौथी जनरेशन अर्थात चौथी पीढ़ी पूरी तरह से आईपी आधारित सेवा होगी। इसमें ध्वनि, पाठ और मल्टीमीडिया को समान गति से भेजा और प्राप्त किया जा सकेगा।
थ्री जी मोबाइल में वे सब सुविधाएं उपलब्ध हैं जो वर्तमान मोबाइल तकनीक के लिए आवश्यक हैं, फोर जी की गति 100 एमबीपीएस होगी जो थ्री जी के मुकाबले 50 गुना अधिक होगी। थ्री जी वायरलेस नेटवर्क में 384 केबीपीएस से 2 एमबीपीएस की गति से ही डाटा भेजा जा सकता था। इन लाभ के साथ साथ ही इस तकनीक की कीमत भी थ्री जी के मुकाबले काफी कम होगी। थ्री जी के मुकाबले 4जी का डाटा रेट अधिक है यानी डाटा का स्थानांतरण तेज गति से किया जा सकेगा। थ्री जी तकनीक जहां वाइड एरिया नेटवर्क पर काम करती है, वहां 4जी लोकल एरिया नेटवर्क और बेस स्टेशन वाइड एरिया नेटवर्क पर काम करती है।
उपयोक्ताओं को उच्च गुणवत्ता की ऑडियो और वीडियो सुविधा उपलब्ध होगी। ओएफडीएम की वजह से बेहतर वीडियो क्वालिटी लोगों को मिल पाएगी। इससे गति बढ़ने के साथ, एकरूप भी हो जाएगी।
