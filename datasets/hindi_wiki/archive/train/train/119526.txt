वंदना कटारिया एक भारतीय मैदानी हॉकी खिलाड़ी हैं। यह मैदानी हॉकी के भारतीय राष्ट्रीय टीम में खेलती हैं। वंदना 2013 में देश में सबसे अधिक गोल करने में सफल रहीं थी। यह जूनियर महिला विश्व कप में कांस्य पदक विजेता बनी। यह स्पर्धा जर्मनी में हुआ था और इन्होंने पाँच गोल मर कर इस स्पर्धा में तीसरा सबसे अधिक गोल करने में सफल रहीं। यह अब तक 130 स्पर्धा में 35 गोल करने में सफल रही हैं। 
वंदना कटारिया का जन्म 15 अप्रैल 1992 को उत्तर प्रदेश में हुआ था। उसके पिता नाहर सिंह भेल में काम करते हैं। यह हरिद्वार जिले के रोशनाबाद गाँव से हैं। यह पिछले कुछ वर्षों में भारत के सबसे बेहतर और अग्रिम खिलाड़ियों में से एक हैं। इन्होंने पहली बार जूनियर अंतरराष्ट्रीय स्पर्धा में 2006 में भाग लिया और सीनियर अंतरराष्ट्रीय स्पर्धा में उसके चार वर्षों के बाद भाग लिया।
कटारिया को भारतीय जूनियर टीम में 2006 में लिया गया और 2010 में इन्हें सीनियर राष्ट्रीय टीम लिया गया। यह 2013 में जर्मनी में हुए जूनियर विश्व कप में कांस्य पदक जीतने में सफल रहीं। इस दौरान यह इस स्पर्धा में सबसे अधिक गोल करने वाली खिलाड़ी बनी। इन्होंने 4 खेलों में 5 गोल दागे थे। एक साक्षात्कार में इन्होंने कहा कि कांस्य पदक पाना उनके पसंदीदा पलों में से एक है। मेरे पिता को मीडिया वालों ने बुलाया और तक उनकी आँखों में आँसू थे। तो, मेरे पिता को गर्व कराना मेरे हॉकी के सफर में सबसे अच्छे पल हैं। इन्होंने 100वी टोपी कनाडा के खिलाफ 2014 राष्ट्रमंडल खेलों में ग्लासगो, स्कॉटलैंड में जीती थी।
