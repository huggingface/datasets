इल्कल कर्नाटक राज्य के बागलकोट जिले के हुनगुंद तालुक का एक छोटा सा नगर है। यह हुनगुंद से 12 किमी दक्षिण-पूर्व में घाटी में स्थित है। 
यह नगर जिले के बड़े व्यापारिक नगरों में से एक है और यहाँ बुनाई एवं रंगाई का उद्योग प्रमुख है। यहां से निर्यात की जानेवाली वस्तुओं में रेशमी तथा सूती कपड़े और कृषि की उपजें मुख्य हैं। दक्षिणी स्त्रियों के पहनावे के उद्योग के लिए भी यह प्रसिद्ध है। यहाँ आधुनिक ढंग से निर्मित बासंकारी, बसवन्ना एवं व्यांकोबा के तीन मंदिर बहुत ही प्रसिद्ध हैं। यहाँ पौष पूर्णिमा को प्रति वर्ष बड़ा मेला लगता है।
