पूर्व क़ज़ाख़स्तान प्रांत मध्य एशिया के क़ज़ाख़स्तान देश का एक प्रांत है। इसकी राजधानी ओसकेमेन नाम का शहर है, जिसे उस्त-कमेनोगोर्स्क भी कहा जाता है। इस प्रांत की उत्तरी सीमाएँ रूस से और पूर्वी सीमाएँ जनवादी गणतंत्र चीन के शिनजियांग प्रांत से लगती हैं। इसका सूदूर पूर्व छोर मंगोलिया से केवल 50 किमी दूर है लेकिन बीच में चीन और रूस का ज़रा से हिस्सा क़ज़ाख़स्तान और मंगोलिया के बीच आ जाता है।
प्रांत के पूर्वी हिस्से में अल्ताई पर्वतों का कुछ भाग आता है लेकिन पश्चिमी हिस्सों में स्तेपी क्षेत्र का मैदान विस्तृत है। प्रान्त के उत्तर में सेमेय शहर है जिसे पहले सेमीपलातिन्स्क कहा जाता था। यहाँ सोवियत संघ के ज़माने में उस देश के परमाणु हथियार आज़माए जाते थे। 1949 से 1989 के बीच यहाँ 456 परमाणु विस्फोट किये गए।
सन् 2009 की जनगणना के हिसाब से इस प्रांत के 55% लोग कज़ाख़ समुदाय के और 41% लोग रूसी समुदाय के थे। इनके अलावा यहाँ यूक्रेनी और अन्य समुदायों के लोग भी रहते हैं। राजधानी ओसकेमेन में रूसी और यूक्रेनी लोगों की तादाद कज़ाख़ लोगों से ज्यादा है।
पूर्व क़ज़ाख़स्तान की स्तेपी में एक जगह
सेमेय शहर का एक दृश्य
बुख़्तरमा नदी
सेमीपलातिन्स्क के पुराने सोवियत परमाणु हथियार परीक्षण कार्यालय के सामने सोवियत वैज्ञानिक कुरचातोव की मूर्ति
राजधानी ओसकेमेन में एक मस्जिद
साँचा:क़ज़ाख़स्तान के प्रांत
