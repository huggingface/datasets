मुंबई समाचार भारत में प्रकाशित होने वाला गुजराती भाषा का एशिया के सब से पुराने वर्तमानपत्रों में से एक और गुजराती का प्रथम समाचार पत्र है। इसका मुख्यालय मुंबई में है। इस्वीसन 1822 में इसके प्रकाशन की शरुआत हुई थी। अहमदाबाद, वड़ोदरा, बंगलौर और नयी दिल्ली में इसकी शाखाएँ हैं। ये भारत सरकार के समाचारपत्रों के पंजीयक कार्यालय द्वारा आरएनआई क्रमांक से पंजीकृत है।
1 मई 1960 को भाषा के आधार पर गुजरात और महाराष्ट्र राज्यों के विभाजन से पूर्व ये दोनो प्रदेश बृहद मुंबई राज्य में शामिल थे। गुजराती और मराठी दोनो भाषा बोलने वाले लोग मुंबई में थे। तब भारत की आज़ादी से भी पूर्व के काल में 1 जुलाई 1822 के दिन गुजराती भाषा में मुंबई समाचार दैनिक के प्रकाशन की शरुआत हुई थी। यह एशिया का सब से पुराना और गुजराती भाषा का प्रथम अखबार है। पारसी परिवार ने इसके प्रकाशन की शरुआत की थी। ये समाचारपत्र 1832 तक एक साप्ताहिक, 1855 तक द्वि-साप्ताहिक और उसके बाद दैनिक के रूप में प्रकाशित हो रहा है। इसके संस्थापक पारसी विद्वान फ़ार्दून जी ने 1822 में प्रथम देशी मुद्रणालय की स्थापना की थी और 1814 में गुजराती पंचांग का इसमें मुद्रण करके प्रकाशित किया गया था। 1822 से बोम्बे समाचार का मुद्रण भी इसी मुद्रणालय में शरु किया गया।
भारत के मुक्ति संग्राम में इस अखबार ने अहम भूमिका निभाई है। महात्मा गांधी, जवाहरलाल नेहरु, वल्लभ भाई पटेल इत्यादि स्वातंत्र्य सेनानियों ने इस अखबार को उद्रुत्त किया है। गुजराती भाषा में पत्रकारिता की नीव मुंबई समाचार ने रखी। स्थापना के समय से ही सम्पादन नीति सनसनीखेज समाचार देने की नहीं किन्तु एक निष्पक्ष और इमानदार तरीके से घटनाओं को प्रस्तुत करने की रही है। प्रारंभ से आजतक इसका संचालन कामा परिवार के अलग-अलग व्यक्तियों के हाथों में रहा हैं। आज भी ये समाचारपत्र का प्रकाशन आधुनिक मुद्रणालय द्वारा रंगारंग प्रारुप में होता है।
