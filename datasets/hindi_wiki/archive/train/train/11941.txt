जाल ऐप्लीकेशन या वेब ऐप्लीकेशन या वेब ऐप्प ऐसा ऐप्लीकेशन सॉफ़्टवेयर होता है जो किसी वेब ब्राउज़र में चल सके। इसका प्रयोग करने के लिये प्रयोगकर्ता को अपने कम्प्यूटर पर वेब ब्राउज़र के अलावा किसी विशेष सॉफ़्टवेयर को डालने की आवश्यकता नहीं होती। ई-मेल जैसे कई ऐप्लीकेशन, जिन्हें प्रयोग करने के लिये 1990 के दशक के मध्य तक प्रयोगकर्ताओं को पहले अपनी मशीनों पर ई-मेल ऐप्लीकेशन ख़रीदकर डालना ज़रूरी था, धीरे-धीरे वेब ऐप्पों में परिवर्तित हो गये, जिस से उन्हें प्रयोग करना अति-सरल हो गया। आम-तौर पर वेब ऐप्प अपना अधिकतर कार्य वेब ऐप्प निर्माणकर्ता के सर्वरों पर करती है जो कि प्रयोगकर्ताओं से छुपा हुआ होता है।
