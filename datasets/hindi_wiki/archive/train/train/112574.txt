हिन्दुस्तान कीटनाशक लिमिटेड, भारत सरकार का उद्यम है जो रसायन और उर्वरक मंत्रालय, रसायन एवं पेट्रो-रसायन विभाग, के नियंत्रणाधीन है। इसकी स्थापना मार्च 1954 में भारत सरकार द्धारा आरम्भ किए गए राष्ट्रीय मलेरिया रोधी कार्यक्रम मे लिए डीडीटी की आपूर्ति के लिए की गई। बाद में कंपनी कृषि क्षेत्र की आवश्यकताओं को पूरा करने के लिए कृषि-कीटनाशक में विविधता लाई और वर्ष 2005-06 में मिलियन रू॰ की बिक्री करके बहुमुखी रूप से विकसित हुई। कम्पनी जन-स्वास्थ्य एवं पादप संरक्षण के लिए सुरक्षित और पर्यावरणीय अनुकूल वनस्पतिक तथा बायो-पैस्टिसाइड्स के क्षेत्र में प्रवेश किया। इसके उत्पादों में कीटनाशी, शाकनाशी, अपतृणनाशी, फंगसनाशी इत्यादि उत्पाद सम्मिलित हैं। 
एच0आई0एल0 विश्व की सबसे बडी डीडीटी उत्पादक है। इसके अतिरिक्त कंपनी का डीडीटी के विनिर्माणन में 50 वर्ष से अधिक अनुभव तथा निपुणता है।
कंपनी एक दशक से भी अधिक समय से अपने कृषि उत्पादों का बहुत से देशों जैसे नीदरलैंड, यू.के., जमैका, यू.ए.ई., मनीला, दक्षिण कोरिया, बैल्जियम, ग्वाटेमाला, फ्रांस, जर्मनी, अर्जन्टिना, इथोपिया, मिश्र, स्पेन इत्यादि को निर्यात कर रही है तथा इसके उत्पाद विश्व-बाजार में अच्छी तरह से स्वीकार किए गए है। कम्पनी का पूरे देश में व्यापक विपणन-जाल है, जिसमें छः क्षेत्रीय बिक्री कार्यालय तथा लगभग 800 डीलर सम्मिलित हैं।
कम्पनी की तीन विनिर्माणन इकाईयाँ है, जो 'उद्योगमंडल', कोचिन के पास, 'रसायनी' मुम्बई के पास तथा बठिंडा में स्थित हैं। कंपनी का हरियाणा, गुडगाँव में प्रायोगिक कृषि-क्षेत्र के साथ अपना एक अनुसंधान एवं विकास काम्पलैक्स भी है।
