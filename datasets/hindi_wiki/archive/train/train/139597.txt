डॉ॰ रघुवंश सहाय वर्मा हिन्दी के साहित्यकार हैं। वे इलाहाबाद विश्वविद्यालय में हिन्दी विभाग के अध्यक्ष तथा इंडियन इंस्टीट्यूट ऑफ एडवांस्ड स्टडीज, शिमला के फेलो रह चुके हैं। उन्होंने इलाहाबाद विश्वविद्यालय से 1948 में हिन्दी साहित्य के ‘भक्तिकाल और रीतिकाल में प्रकृति और काव्य’ विषय पर डी.फिल् की थी। दो दर्जन से भी अधिक पुस्तकों के लेखन और कुछ महत्वपूर्ण साहित्यिक ग्रंथावलियों के संपादन के अलावा भारतीय हिन्दी परिषद् के मुखपत्र अनुशीलन के भी वह संपादक रहे। भारत-भारती, भगवानदास तथा शंकर सम्मान सहित कई पुरस्कारों से भी उन्हें सम्मानित किया गया। समस्त लेखन कार्य के अलावा रोजमर्रा के अपने सारे कार्य वह पैर से ही करते हैं। 
डॉ॰ रघुवंश का जन्म उत्तर प्रदेश के हरदोई जिले में हुआ था।
हिन्दी साहित्य कोश का कार्य डॉ रघुवंश के उप सम्पादकत्व में पूर्ण हुआ।
