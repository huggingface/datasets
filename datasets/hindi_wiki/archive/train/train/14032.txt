लाघव चिह्न हिन्दी में एवं देवनागरी लिपि आधारित अन्य भाषाओं में संक्षिप्ति चिह्न के रूप में प्रयोग होता है। इसका यूनिकोड कूट मान 0970 है।
अंग्रेज़ी में संक्षेपीकरण के लिये फ़ुलस्टॉप का प्रयोग किया जाता है, हिन्दी में इस कार्य के लिये लाघव चिह्न होता है। प्रायः यह चिह्न कुंजीपटल पर अथवा टंकण उपकरण में सुलभ न होने से लोग इसके स्थान पर फ़ुलस्टॉप का ही प्रयोग कर लेते हैं जो कि अशुद्ध है।
उदाहरण: 
हिन्दी शून्य अंक का चिह्न भी इससे मिलता-जुलता होने से कई बार लोग अज्ञानतावश लाघव चिह्न के स्थान पर हिन्दी के शून्य अंक का प्रयोग कर लेते हैं। इनमें अन्तर यह है कि एक तो लाघव चिह्न आकार में शून्य से छोटा होता है दूसरा शून्य जहाँ क्षैतिज रूप से पंक्ति के मध्य में होता है, लाघव चिह्न क्षैतिज रूप से ऊपर की ओर होता है।
