हिन्दी रत्न सम्मान किसी अहिन्दीभाषी व्यक्ति को राजभाषा हिन्दी में योगदान के लिए प्रदान किया जाता है। यह पुरस्कार हिन्दी भवन द्वारा पं. भीमसेन विद्यालंकार की स्मृति में दिया जाता है जिसमें प्रशस्तिपत्र, एक लाख रुपए नकद, शाल और श्रीफल देकर सम्मानित किया जाता है।
सन् 2009 के लिये हिन्दी रत्न सम्मान भारतीय रंगकर्म के शलाका पुरुष इब्राहिम अलकाजी को हिन्दी एवं भारतीय भाषाओं के रंगकर्म के संबंध में उनके योगदान के लिए दिया गया गया। इस सम्मान से सम्मानित होने वाले अलकाजी 12 वें व्यक्ति हैं।
इससे पहले हिन्दी रत्न सम्मान से नामगिरि राजगोपालन, बी एस शांताबाई, राधागोविंद थोड़ाम, बालशौरि रेड्डी, चमनलाल सप्रू, जसदेवसिंह, पद्मा सचदेव, डॉ॰ वेणुगोपाल कृष्ण, साइजी माकिनो, अमीन सयानी और नवजोतसिंह सिद्धू सम्मानित हो चुके हैं।
