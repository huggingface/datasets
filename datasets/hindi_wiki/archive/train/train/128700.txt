कुडनकुलम नाभिकीय विद्युत परियोजना भारत के तमिलनाडु प्रदेश के कुडनकुलम में स्थित है। इसका निर्माण सन् 2002 में आरम्भ हुआ और 13 जुलाई 2013 को यह क्रान्तिक हुआ। इस परियोजना में 1000 मेगावाट विद्युत क्षमता वाले दो यूनिट हैं। पहले यूनिट ने 22 अक्टूबर 2013 से विद्युत ग्रिड को विद्युत आपूर्ति करना आरम्भ किया। इस संयंत्र की दो इकाइयों की मूल लागत 13171 करोड़ थी जो बढ़कर 17270 हो गयी।
10 अगस्त 2016 को इसकी दूसरी इकाई को क्रान्तिक किया गया 
कुडनकुलम नाभिकीय विद्युत परियोजना में 1000 मेगावाट विद्युत क्षमता वाली दो इकाईयाँ हैं।
केकेएनपीपी इकाई-1 भारतीय नाभकीय विद्युत कार्पोरेशन लि. का 20वां नाभकीय विद्युत स्‍टेशन है जो विद्युत ग्रिड से जोड़ा जा चुका है। इसे अक्‍टूबर, 2013 में ग्रिड के साथ जोड़ा गया था और यह अनिश्चित तौर पर विद्युत का उत्‍पादन कर रहा है। इस यूनिट के विद्युत स्‍तर को परमाणु ऊर्जा नियामक परिषद द्वारा दी गई अनुमति के अनुसार चरणवार बढ़ाया गया और इसने 07 जून 2014 को पूर्ण विद्युत क्षमता हासिल कर ली। अक्‍टूबर 2013 को ग्रिड के साथ जोड़े जाने के बाद से लेकर 13 जुलाई 2014 तक इसमें अनिश्चित तौर पर विद्युत का वास्‍तविक रूप से उत्‍पादन लगभग 2565 यूनिट रहा है।
10 अगस्त 2016 को इसकी दूसरी इकाई को क्रान्तिक किया गया 
14 मई 2014 को हुई गरम पानी रिसाव की घटना के फलस्‍वरूप एनपीसीआईएल के तीन कामगार गरम पानी से जलने के कारण घायल हुए और तीन ठेका कामगार केकेएनपीपी यूनिट-1 की टर्बाइन बिल्डिंग के एक हीटर लूप के तीन स्‍तरीय गरम पानी इनलेट वाल्‍व के रख-रखाव के दौरान जख्‍मी हुए। यह घटना ट्रैप में गरम पानी की निकासी से हुई। घटना की शुरूआती जांच से पता चला कि पांच सौ एमएम आकार के वाल्‍व के फटने के कारण एकत्रित गरम पानी फैलने से यह घटना हुई।
