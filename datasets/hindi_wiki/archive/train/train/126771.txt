
अपाचे एचटीटीपी सर्वर को प्राय: संक्षेप में अपाचे कहते हैं। यह एक वेब सर्वर है जिसने वर्ड वाइड वेब के आरम्भिक विकास में महती भूमिका निभायी। यह नेटस्केप के वेब सर्वर का पहला कारगर विकल्प बनकर आया। आज यह अन्य यूनिक्स-आधारित वेब सर्वरों को हर मामले में टक्कर दे रहा है। 
अपाचे का रखरखाव व विकास अपाचे सॉफ्टवेयर फाउन्डेशन की अगुवाई में सार्वजनिक रूप से होता है। यह सॉफ्टवेयर भिन्न-भिन्न संचालन तंत्रों के लिये उपलब्ध है। 
