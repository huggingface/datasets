समुंदर के लुटेरे: मुर्दे का खज़ाना 2006 की रोमांचकारी फंतासी फ़िल्म है और समुंदर के लुटेरे शृंखला में दूसरा भाग तथा 2003 में बनी समुंदर के लुटेरे: द कर्स ऑफ़ द ब्लैक पर्ल का अगला भाग है। इसे टॅड इलियट व टेरी रोसिओ द्वारा लिखा और गोर वरबन्स्की द्वारा निर्देशित किया गया था। फ़िल्म में लॉर्ड कटलर बॅकेट विल टर्नर और एलिज़ाबेथ स्वान की शादी रुकवा देता है और विल को स्पैरो का कंपास लाने को कहता है। वहीं दूसरी ओर कप्तान जैक स्पैरो को डेवी जोन्स से लिया उधार चुकाना है।
समुंदर के लुटेरे के दो भागों को बनाने का विचार 2004 में ही तय किया गया था और इलियट व रोसिओ की जोड़ी दोनो भागों को एक कड़ी के रूप में लाने के लिये पटकथा पर काम करने लगी। फ़िल्म का चित्रिकरण फ़रवरी से सितंबर 2005 के बीच पालोस वरदेस, सेंट विन्सेंट और ग्रेनाडीन्स, डॉमिनिका और बहामा में तथा वॉल्ट डिज़्नी द्वारा बनाए गए सेटों पर किया गया। इसके साथ ही साथ समुंदर के लुटेरे: अन्तिम घड़ी का भी चित्रिकरण किया गया।
समुंदर के लुटेरे: मुर्दे का खज़ाना को 7 जुलाई 2006 को रिलीज़ किया गया। फ़िल्म को इसके स्पेशल इफेक्ट्स के लिए सराहा गया पर इसकी कथा एवं लम्बाई की आलोचना की गयी। इस सब के बावजूद फ़िल्म ने शुरुआती तीन दिनों में कई रेकॉर्ड बना दिये। पहले हफ़्ते में ही इसने अमेरिका में ही $13.6 करोड़ कमाए और विश्वभर में सबसे तेज़ $100 करोड़ का आँकड़ा पार करने वाली फ़िल्म बन गई। अक्टूबर 2011 तक यह विश्व की 6ठी उच्चतम कमाई वाली फ़िल्म है। इसे अकादमी पुरस्कारों में सर्वश्रेष्ठ कला निर्देशन, ध्वनि संपादन और ध्वनि मिश्रण में नामांकन मिला व विज़ुअल इफेक्ट्स श्रेणी में विजय प्राप्त हुई।
विल और एलिज़ाबेथ की शादी में ईस्ट इंडिया कंपनी के लॉर्ड कटलर बॅकेट के आने से रुकावट पैदा हो जाती है जो दोनो की गिरफ़्तारी का आदेश लेकर आता है। विल और एलिज़ाबेथ के साथ पूर्व-कमोडोर जेम्स नौरिंग्टन को कप्तान जैक स्पैरो को फाँसी के वक़्त भागने में मदद करने के लिए फाँसी की सज़ा सुनाई जाती है। एलिज़ाबेथ को जेल में बंद करके बॅकेट विल से जैक स्पैरो और उसके कंपास, जो सिर्फ़ उसी दिशा को दिखाता है जो उसे पकड़ने वाले को सर्वाधिक प्रिय हो, का सौदा करता है। इसी दौरान जैक स्पैरो अपने पर्ल जहाज़ के साथियों को बताता है कि उन्हें एक रहस्यमयी चाबी को ढूँढना है। जैक की मुलाकात विल के पिता बूटस्ट्रैप बिल टर्नर से होती है जो उसे बताता है कि वह अब द फ़्लाइंग डचमैन का जहाज़ी है जिसका कप्तान डेवी जोन्स है और जैक को अपना उधार चुकाना पड़ेगा जो उसने द ब्लैक पर्ल को समंदर की गहराइयों से निकाल कर तेरह वर्षों तक कप्तान बने रहने के रूप में लिया था। बदले में अब जैक को डचमैन पर 100 वर्षो तक ग़ुलाम बनकर रहना होगा। बूटस्ट्रैप जैक को आगाह करता है कि जोन्स का राक्षस क्रेकन उसके पीछे छोड़ दिया जाएगा यदि उसने अपना उधार नहीं चुकाया। डर के मारे जैक पर्ल को नज़दीकी तट पर ले जाता है।
विल, जैक को तलाशते हुए ब्लैक पर्ल को ढूँढ लेता है जो पेलेगोस्तो द्वीप पर होता है जहाँ नरभक्षी लोगों की जमात जैक को भगवान मानती है और उसे उसके नश्वर शरीर से मुक्त करने के लिए उसे खाने का बन्दोबस्त कर रही होती है। जैक, विल और बचे हुए जहाज़ी द्वीप से बच निकलते हैं और बाद में उनके साथ पर्ल के दो सदस्य पिंटल और रेगेटी भी मिल जाते है है। एलिज़ाबेथ अपने पिता वेदरबी स्वान की मदद से जेल से फ़रार हो जाता है। बॅकेट वेदरबी को पकड लेता है और एलिज़ाबेथ के हाथों जैक के लिए प्रस्ताव भिजवाता है। जैक और उसके साथी जादूगर टिया डेलमा से मिलते है जो उन्हें बताती है कि वह जो चाबी ढूँढ रहे हैं वो एक सन्दूक को खोलती है जिसमें डेवी जोन्स ने अपना दिल निकाल कर छिपाया हुआ है और वह चाबी जोन्स के पास ही मिलेगी। जोन्स अपने श्राप के चलते दस साल में सिर्फ़ एक बार ज़मीन पर कदम रख सकता है इसिलिए उससे बचाव के लिए टिया जैक को मिट्टी से भरा मर्तबान देती है।
एक क्षतिग्रस्त जहाज मिलने पर जैक विल को उस पर डेवी जोन्स से अपना उधार चुकाने भेज देता है। वहाँ विल को द फ़्लाइंग डचमैन के मछली जैसे जहाज़ी पकड लेते हैं और जैक का सामना डेवी जोन्स से होता है जो उसे तीन दिन में सौ आत्माएँ लाने को कहता है अन्यथा जैक को द फ़्लाइंग डचमैन पर आना पड़ेगा। डचमैन पर विल की मुलाकात अपने पिता बिल से होती है। विल चालाकी करके जोन्स से चाबी की जगह पता कर लेता है और उसके सोने के पश्चात् उसे चुरा लेता है। जहाज़ छोड़ते वक़्त वह बिल को बचाने का वादा करता है। पर्ल टौर्टूगा में लंगर डालता है जहाँ एलिज़ाबेथ और नौरिंग्टन उनके साथ शामिल हो जाते हैं।
जैक और जोशामे गिब्स को यह पता चलता है कि बॅकेट कंपास के ज़रिए डेवी जोन्स का दिल ढूँढने की फिराक में है ताकि वह डेवी जोन्स को काबू करके समुद्री डकैती को रोक सके। विल एक व्यापारी जहाज़ पर शरण लेता है पर उसे क्रेकन डुबा देता है। ब्लैक पर्ल इसला क्रूसेस पर आता है और जैक, एलिज़ाबेथ व नौरिंग्टन सन्दूक को खोज निकालते हैं। विल भी चाबी के साथ आ पहुँचता है और जोन्स के दिल में छुरा घोंप कर अपने पिता को आज़ाद करने की सोचता है, इस बात से अंजान कि जो भी दिल में छुरा घोंपेगा वह डचमैन का अगला कप्तान बन जाएगा। नौरिंग्टन को दिल चाहिए ताकि वह अपना ओहदा वापस पा सके और जैक को दिल चहिए ताकि वह अपना कर्ज़ हटवा सके।
दिल को लेकर बहस जल्द ही लड़ाई में तब्दील हो जाती है और जैक, विल व नौरिंग्टन अपनी तलवारें निकाल कर लडने लगते है। मौके का फ़ायदा उठा कर पिंटल और रेगेटी सन्दूक चुरा कर भागने लगते हैं पर जोन्स के साथी आने पर उन्हें एलिज़ाबेथ के साथ मिलकर लड़ना पड़ता है और वे सन्दूक गिरा देते हैं। जैक सन्दूक से दिल निकाल कर मिट्टी के मर्तबान में डाल देता है। नौरिंग्टन वापस दिल और पद के कागज़ातों के साथ भाग निकलता है और जैक को पता भी नहीं चलता। गुस्से में डचमैन पर्ल पर हमला कर देता है पर पर्ल भाग निकलने में कामयाब होता है पर क्रेकन आकर दुबारा हमला कर देता है। जैक भाग निकलने की कोशिश करता है पर पर्ल को डूबता देख वापस आकर क्रेकन को धमाके से ज़ख़्मी कर देता है। जहाज़ बुरी तरह क्षतिग्रस्त हो जाता है और अधिकतर जहाज़ी मारे जा चुके होते हैं। जैक जहाज़ छोड़ने के लिए कहता है पर एलिज़ाबेथ यह जान जाती है कि क्रेकन केवल जैक के पीछे है और उसे जहाज़ पर बाँध देती है ताकि सब बच सकें।
जैक खुद को छुड़ा लेता है पर सामने क्रेकन को देख कर अकेले उस पर धावा बोल देता है। अंततः क्रेकन जैक के साथ पर्ल को समंदर की गहराईयों में खींच लेता है। जोन्स दूरबीन से सब देखकर जैक का कर्ज़ पूरा हुआ समझता है पर सन्दूक खोलने पर दिल को गायब पाता है, जिसे नौरिंग्टन बॅकेट को सौंप देता है। ब्लैक पर्ल के बचे हुए जहाज़ी टिया डेलमा के पास शरण लेते हैं जो उन्हें जैक को वापस लाने की सलाह देती है और उन्हें एक ऐसा कप्तान सुझाती है जो समंदर के हर कोने से वाक़िफ़ हो। तब पुनर्जीवित किया गया कप्तान बारबोसा उनके सामने आकर पूछता है, "क्या हुआ है मेरे जहाज़ को?"
समुंदर के लुटेरे: द कर्स ऑफ़ द ब्लैक पर्ल की सफलता के बाद सभी सदस्यों ने अगामी दो भागों के लिय तैयारी दिखाई जो एक साथ फिल्माएं जाएंगे। यह डिज़्नी की ओर से एक व्यवहाँरात्मक निर्णय था ताकि वही पात्रों के साथ ज्यादा-से-ज्यादा समय मिल सकें। लेखक टॅड इलियट व टेरी रोसिओ ने निर्णय लिया कि सिक्वल्स में जेम्स बॉन्ड या इन्डियाना जोन्स शृंखला की तरह पुराने पात्रों को लेकर नई कहानी नहीं होगी बल्कि द कर्स ऑफ़ द ब्लैक पर्ल को एक ट्रिलॉजी में शामिल कर लिया जाएगा। वह कहानी को और आगे बढाना चाहते थे जैसे कि विल और एलिज़ाबेथ का क्या हुआ और शुरुआती दौर में उन्होने यौवन के झरने को कहानी में लाने का सोचा। बाद में कहानी डेवी जोन्स और क्रेकन पर केन्द्रित करने का निर्णय लिया गया तथा इस्ट इन्डिया कंपनी को लाकर जो लुटेरों के आझाद रवयीये के विपरीत है।
फ़िल्म का ढांचा बनाने का काम जून 2004 में शुरु हुआ और इसका विकास कार्य द कर्स ऑफ़ द ब्लैक पर्ल से कई ज़्यादा बडे पैमाने पर किया गया जिसे केवल सेंट विंसंट में चित्रित किया गया था। इस बार चित्रिकरण के लिए दो काम करने लायक असली जहाज़ चाहिए थे इसिलिए पर्ल का प्रतिरूप एक आइल टैंकर पर बनाया गया। नवंबर तक कथानक पूरा नहीं हो पाया था और लेखक नहीं चाहते थे कि गोर वरबन्स्की व जेरी ब्रुखिमर कथानक में मध्यस्ती करें, इसिलिए वरबन्स्की ने जेम्स बैरिक्ट की मदद से सभी बदे दृश्य बिना कथानक के चित्रित कर लिए। तब तक इलियट व रोसिओ ने सदस्यों के लिए "कामचलाऊ" कथानक लिखा ताकि वह अपना मूख्य कथानक पूरा कर सकें। जनवरी 2005 तक बढते बजट व कथानक ना होने के कारण डिस्नी ने फ़िल्म रोकने का सोचा पर बाद में अपना इरादा बदल दिया। लेखक दल के साथ चित्रिकरण की जगह पर जाते थे ताकि उनके अभिनय के साथ साथ कहानी आगे बढा सके।
समुंदर के लुटेरे: मुर्दे का खज़ाना का चित्रिकरण फ़रवरी 2005 में पालोस वरदेस में एलिज़ाबेथ की शादी टूटने के दृश्य से शुरू हुआ। चित्रिकरण के पहले कुछ दिन लॉस एंजलिस में स्थित डिस्नी के स्टुडियो में बिताये गए जहाँ ब्लैक पर्ल व इडनबर्ग ट्रेडर जिसमें एलिज़ाबेथ भाग निकलती है शामिल है। बाद में चित्रिकरण सेंट विन्सेंट में किया गया जहाँ पोर्ट रॉयल व टौर्टूगा के दृश्यों का फिल्मांकन किया गया। पिछली फ़िल्म के सेटों को पुनः उपयोग में लाया गया जो तीन चक्रवातों की मार के बावजूद बच गए थे। कर्मीदल के पास चार बडे जहाज़ मौजूद थे जिन्हे दोनो तरफ से अलग-अलग रंगा गया था ताकि बजट नियंत्रण में रखा जा सके। एक जहाज़, जो एचएमएस बाउंटी की नक्ल था, 1962 में बनी फ़िल्म म्युटनी ऑन बाउंटी में उपयोग में लाया गया था।
18 अप्रैल 2005 को डॉमिनिका में चित्रिकरण हुआ, वह जगह जो वरबन्स्की को अकेलेपन के लिए खुब भाइ। यही विकास कार्य के दरमियां मुसिबत बन गयी क्योंकि डॉमिनिक सरकार एक हॉलिवुड फ़िल्म के लिय तैयार नहीं थी जिसमें 500 सदस्य शामिल थे जिन्होने 90% सडकें घेर ली थी। मौसम भी बरसात व उंचे तापमान के बीच घुमता रहता था जिसके कारण उन कर्मिदलों को काफ़ी दिक्कत होती थी जिन्हे अवधि कपड़े पहनने पडते थे। डॉमिनिका में पेलेगोस्तो द्वीप व इसला क्रूसेस के जंगलों का दृश्य फिल्माया गया। वर्बन्सकी ने वाटर विल और हड्डीयों के पिंजरों के असली मॉडल उपयोग में लाए ताकि दूर से चित्रित शॉट्स दर्शकों को अचंभे में डाल सके। यहां टिया डेलमा कि कुटी का भी चित्रिकरण हुआ। 26 मई 2005 को यहां चित्रिकरण खत्म हुआ।
इसके बाद कर्मीदल बहामा के एक छोटे से द्वीप व्हाइट के में इसला क्रूसेस के लड़ाई दृश्यों के चित्रिकरण के लिए आए। इसके बाद अगस्त में लॉस एंजलिस में द फ्लाइंग डचमैन के अन्दर के दृश्य फिल्माए गए। 18 सितंबर 2005 को कर्मीदल ग्रैंड बहामा आइलंड द फ्लाइंग डचमैन और ब्लैक पर्ल के बाहरी दृश्यों के लिए आया। यहां काफ़ी लंबे समय तक चित्रिकरण चला क्योंकी पानी का टैंक जिसमें चित्रिकरण होना था, वह समय पर पूरा नहीं हुआ था। चक्रवातों के चलते चित्रिकरण कई बार रोकना पडा। व़िल्मा चक्रवात ने कई पंप व रस्तों को क्षतिग्रस्त कर दिया पर इसमें किसी को हानि नहीं पहुंची और जहाज़ भी साबुत बच गए। 10 सितंबर 2005 को चित्रिकरण का काम पूरा हुआ।
शुरुआत में लेखक टॅड इलियट व टेरी रोसिओ ने द फ्लाइंग डचमैन के कर्मीदलों को भूत बनाया था पर वरबन्स्की ये पसन्द नहीं आए और उन्हें भौतिक जीव बनाया गया। उनकी उम्र इससे पता चलती है कि उनमें कितना बदलाव आया है। वरबन्स्की चाहते थे कि वह असली लगे इसिलिए उन्होने नामुमकिन जीवों को हटा दिया। ऐनिमेटरों ने डेविड ऐटनबोरोघ की कई फ़िल्में देखी ताकि वें बहुत से समुद्री फूल - पौधों कें बारें में जानकारी प्राप्त कर सकें। डचमैन का पूरा दल, सिवाय स्टेलान स्कार्सगार्ड के, कंप्युटर निर्मित है। शुरुआत में उनके पात्र को प्रॉस्थेटिक व ऐनिमेशन मिलाकर तैयार करने का सुझाव रखा गया था, परन्तू जल्द ख़ारिज कर दिया गया। स्कार्सगार्ड को अपने मेक-अप में चार घंटे लगते थे।
कप्तान डेवी जोन्स को शुरुआती दौर मे सिर्फ़ दाढी थी पर बाद में उसे पूरा ऑक्टोपस का चैहरा दे दिया गया और पात्र के शरीर का रंग कॉफ़ी के रंग से मिलता जुलता बनाया गया। जोन्स को निभाने के लिए बिल नाय एक मोशन कैपचर सूट पहनते थे जिससे आईएलएम के एनिमेटर्स को सरलता होती थी और इससे कई बार पुनः चित्रिकरण की ज़रुरत नहीं पडती थी। नाहिय अपने आँखों व मुँह के पास मेकप लगाते थे ताकि कम्प्युटर में उन्हें जोडा जा सके। उन्होने केवल एक बार प्रॉस्थेटिक मेक-अप पहना था जब विल टर्नर के चाबी चुराने का दृश्य फ़िल्माना पडा। पात्र के सि-जी संस्करण के लिये नाहिय का साँचा इस्तमाल किया गया जिसमें जोन्स का ठुड्डी का हिस्सा जोड दिया गया। नाहिय का अभिनय उनके लिए आश्चर्य कारक था जिससे एनिमेटर्स को काम करने में काफी मज़ा आता था। अंततः जोन्स की मूंछें पुर्णतः कम्प्युटर निर्मित है।
क्रेकन को बनाना काफी मुश्किल साबित हुआ क्योंकि उसका कोई संदर्भ मौजूद नहीं था। अंततः निर्देशक ने उन्हें किंग काँग वि गॉड़ज़िला देखने के लिए कहा जिसमें एक असली ऑक्टोपस को लघुरूपों पर चित्रित किया गया था। सेट पर 30,000 पौंड सिमेंट से भरे पाइप तोड-फोड के लिये इस्तमाल किए गए। दृश्य पूरा करने के लिए निली स्क्रिन के सामने गिरते हुए नाविक व सामान फिल्माया गया। दृश्य जिसमें क्रेकन जैक स्पैरो पर थूकता है, उसमें एनिमेशन का प्रयोग ना करते हुए जॉनी डेप पर असली गोबर का मिश्रण फेका गया था।
समुंदर के लुटेरे: मुर्दे का खज़ाना का संगित हांस ज़ीमर ने रचा। इस बार ध्वनी में काफ़ी प्रयोग किए गए जिसमें पाइप ऑर्गन्स, म्युज़िकल बॉक्स और इलेक्ट्रॉनिक बिट्स का उपयोग किया गया। हालांकी साउंडट्रैक में लगता है कि गिटार का उपयोग हुआ है परन्तु ज़ीमर ने इससे मना किया है।
24 जून 2006 को समुंदर के लुटेरे: मुर्दे का खज़ाना का केलिफोर्निया के डिस्निलैंड में प्रीमियर हुआ। यह पहली फ़िल्म है जिसमें डिस्नी का कम्प्यूटर निर्मित लोगो उपयोग किया गया जिसे बनाने में एक साल लगा।
मुर्दे का खज़ाना ने उत्तरी अमेरिका में $42,33,15,812 तथा बाकी जगह $64,28,63,913 कमाए और विश्व भर में कुल $106,61,79,725 का व्यापार किया। यह विश्व की 6ठी उच्चतम कमाई वाली है फ़िल्म है। उत्तरी अमेरिका में इसे $5.5 करोड़ के साथ पहले दिन की सबसे बडी शुरुआत मिली और स्टार वॉर्स एपिसोड 3- रिवेंज ऑफ सिथ ने रिकॉर्ड को तोड़ दिया, साथा ही शुरुआती हफ़्ते में $13.56 करोड़ कमा कर इसने 2002 की स्पाइडर-मैन 2 को पछाड़ दिया, पर बाद में स्पाइडर-मैन 3 ने इसका रिकॉर्ड तोड़ दिया। 7 दिसम्बर 2006 को अंततः $41.53 करोड़ की कमाई की। विश्व भर में इसने कई देशों में शुरुआती हफ़्ते के रिकॉर्ड बनाएं।
महिनों की उत्सुकता और उद्योग प्रचार के बाद समुंदर के लुटेरे: मुर्दे का खज़ाना को मिली-जुली सकारात्मक प्रक्रिया मिली और फ़िल्म को रॉटन टोमॉटो पर 6/10 की रेटिंग के साथ 54% का स्कोर मिला। डेन्वर पोस्ट के माइकल बुथ ने फ़िल्म को साढे तीन सितारें देते हुए कहा कि, "दो घंटे बीस मिनट का पलायनवाद जो एक बार फिर से फिल्मों को अपराध-मुक्त मज़ा के लिए सुरक्षित बनाता है"। ड्रियू मैक'विनी फ़िल्म से खुब प्रभावित हुए और इसकी तुलना स्टार वॉर्स एपिसोड 5- इंपायर स्ट्राइक्स बैक से की। कम्प्युटर निर्मित डेवॉ जोन्स इतना वास्तविक था कि समिक्षकों को लगा वह निहाय ही मेकअप में है।
दुसरी ओर बीबीसी के समीक्षक पॉल एरेन्डट इसकी तुलना मेट्रिक्स रिलोडेड से करते हुए टीका की कि यह एक पेचिदा फ़िल्म है जो बस अगली फ़िल्म में जा कर मिलती है। रिचर्ड जॉर्ज के मुताबिक एक बेहतर फ़िल्म बनाने के लिए मुर्दे का खज़ाना के 90 मिनट और अन्तिम घड़ी के अंत को मिलाकर दो टुकडों में बांटना होगा। एलेक्स बिलिंगटन को लगा कि तीसरी फ़िल्म "लगभग शृंखला की दूसरी फ़िल्म को बेकार बना देती है ताकि हम बस उसे डिवीडि संग्रह में कभी ना देखने के लिए जमा कर सकें।"
79वें अकादमी पुरस्कारों में विश्वल इफेक्ट्स के पर्यवेक्षक जॉन क्नॉल, हॉल हिकल, चार्लस गिब्सन और एलन हॉल को सर्वश्रेष्ठ दृश्य प्रभाव के लिए ऑस्कर प्रदान किया गया जो 1994 की फ़िल्म फॉरेस्ट गंप के बाद इंडस्ट्रियल लाइट एंड मैजिक के लिए पहला ऑस्कर था। फ़िल्म को सर्वश्रेष्ठ कला निर्देशन, ध्वनि संपादन व ध्वनि मिश्रण के लिए भी नामांकन प्राप्त हुए।
फ़िल्म को दृश्य प्रभाव के लिए बाफ्ता एवं सैटलाइट पुरस्कारों के साथ विश्वल इफेक्ट्स सोसायटी के छ्ः पुरस्कारों से नवाज़ा गया।
फ़िल्म को बाकी मिले पुरस्कारों नीचे दिये गये है।
5 दिसम्बर 2006 को फ़िल्म डिवीडि पर उपल्बध किया गया और पहले ही हफ़्ते में इसकी 94,98,304 प्रतियां बिक गई । कुल मिला कर फ़िल्म कि 1,66,94,937 प्रतियां बिक चुकी है जिससे $32,08,79,909 कि कमाई हो चुकी है। यह 2006 कि बेस्ट-सेलिंग डिवीडि थी और बिक्री के अनुसार क्रॉनिकल्स ऑफ़ नार्निया: द लायन, द विच एंड द वॉर्डरोब के बाद दुसरे पायदान पर स्थिर रही। 22 मई 2007 को फ़िल्म ब्लू-रे पर रिलीज़ की गई।
समुंदर के लुटेरे: मुर्दे का खज़ाना इंटरनेट मूवी डेटाबेस पर 
