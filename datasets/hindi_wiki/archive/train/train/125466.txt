गरुड़ इंडोनेशिया एयरलाइन्स इंडोनेशिया की राष्ट्रीय विमान सेवा है। इसका नामकरण इंडोनेशिया के राष्ट्रीय प्रतीक में शामिल पवित्र पक्षी गरुड़ के नाम पर है और इसका मुख्य कार्यालय जकार्ता के निकट टाँगेरंग उपनगर में सोएकर्नो–हटता इंटरनॅशनल एयरपोर्ट पर है। अंतरराष्ट्रीय विमान सेवाओं की समीक्षा करने वाली फर्म स्काइ ट्रॅक्स की दिसंबर 2014 की रपट के अनुसार यह एक पाँच सितारा विमान सेवा है। 
1947 में के. एल. एम. इंटेरंसुलाइर बेडरिज्फ़ के नाम से स्थापित यह एयरलाइन्स फिलहाल संसार के dअग्रणी एयरलाइन्स में से एक है और वैश्विक विमान सेवा गठबंधन स्काइ टीम की 20वीं सदस्य है।
यह जकार्ता में स्थित अपने मुख्य आधार केंद्र से दक्षिण-पूर्व एशिया, पूर्व एशिया, ऑस्ट्रेलिया और युरोप के लिए नियमित रूप से उड़ाने संचालित करती है। ऑस्ट्रेलिया और एशिया के लिए इसकी कुछ उड़ाने न्गुराह राई इंटरनॅशनल एयरपोर्ट से भी संचालित होती हैं। साथ हीं घरेलू उड़ानों के लिए सुल्तान हसानुद्दीन इंटरनॅशनल एयरपोर्ट और कुआलनमु इंटरनॅशनल एयरपोर्ट से भी उड़ाने होती हैं। 
1980 के दसक के अंत और 1990 के दसक के मध्य तक के अपने चरम काल में यह एयरलाइन्स दुनिया भर के गंतव्यों जैसे कि लॉस आंजल्स, पॅरिस, रोम, फ्यूकूवोका, एडिलेड, जोहॅनेस्बर्ग, काइरो आदि के लिए नियमित तौर पर उड़ाने संचालित करती थी। पर 1990 के दसक के अंत से 2000 के दसक के आरंभिक सालों में इस एयरलाइन्स को कई सारे वित्तीय और परिचालनात्मक कठिनाइयों का सामना करना पड़ा और इनमे सबसे सनसनीखेज मामला था एयरलाइन्स के कर्मियों द्वारा एक सामाजिक कार्यकर्ता की हत्या। इनके कारण एयरलाइन्स को अपने कई सारे परिचालानो के रद्द करना पड़ा.
2009 में गरूडा एयरलाइन्स ने एक आमूलचूल परिवर्तन अभियान के तहत अपना ब्रांड, आंतरिक साजसज्जा, लोगो और यूनिफॉर्म्स सभी को बदल डाला। साथ ही एक बड़े आधुनिकीकरण योजना के तहत नये आधुनिक विमानों को भी शामिल किया गया। इस पूरे प्रयास में अंतराष्ट्रीय सेवाओं पर खास ध्यान दिया गया और परिणाम स्वरूप एयरलाइन्स को मोस्ट इंप्रूव्ड एयरलाइन और वर्ल्ड'स बेस्ट कॅबिन क्र्यू अवॉर्ड मिले। 
पूर्व में यह एयरलाइन्स सिटी लिंक्स के नाम से एक कम लागत वाली घरेलू विमान सेवा भी संचालित करती थी पर 2012 में इसे एक अलग ईकाई बना दिया गया।
गरूडा एयरलाइन्स जकार्ता, डेंपसार, मेडन और मेकसर स्थित अपने केंद्रों से 14 देशों के 133 गंतव्यों के लिए रोजाना 500 से अधिक उड़ाने संचालित करता है। अपने 140 से भी आधिक विमानो के दस्ते के साथ यह एयरलाइन 3 महाद्वीपों - एशिया, युरोप और ऑस्ट्रेलिया - के लिए सेवाएँ प्रदान करती है और इसके गतव्यों में सिंगापुर, शंघाई, टोक्यो, आम्सटरडॅम और लंडन जैसे शहर भी शामिल हैं। फिर भी 2009 में शुरू किए गये क्वांटम लीप कार्यक्रम के तहत अंतराष्ट्रीय सेवायों के विस्तार का बाद भी मनीला ओर हो ची मिन सिटी जैसे प्रमुख क्षेत्रीय गंतव्यों के लिए इसकी कोई सेवा नहीं है।
सितंबर 2016 की जानकारी के अनुसार गरूडा एयरलाइन्स के विमान दस्ते में निम्न विमान शामिल थे:-
SkyTeam पोशाक में पी-जी आई आई। 
