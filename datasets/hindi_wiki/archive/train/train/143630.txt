
गाँधी 1982 में बनी लोकप्रिय भारतीय हस्ती मोहनदास करमचंद गाँधी के वास्तविक जीवनी पर आधारित फ़िल्म है। फ़िल्म का निर्देशन रिचर्ड एटनबरो द्वारा किया गया है और इसमें बेन किंग्सले गाँधी की भूमिका में है। इस फ़िल्म के लिए दोनों को अकादमी पुरस्कार से सम्मानित किया गया था। फ़िल्म को सर्वश्रेष्ठ फ़िल्म के अकादमी पुरस्कार के साथ आठ अन्य अकादमी पुरस्कार भी प्राप्त हुए। यह भारतीय और यूनाइटेड किंगडम की फ़िल्म निर्माता कंपनियों द्वारा बनाई गई सांझा फ़िल्म थी। इसका प्रीमियर नई दिल्ली में 30 नवम्बर 1982 को हुआ था।
शूटिंग 26 नवंबर 1980 को शुरू हुई और 10 मई 1981 को समाप्त हुई। बिहार के कोइलवर पुल के पास कुछ दृश्यों को शूटिंग दी गई। अंतिम संस्कार दृश्य में 300,000 से अधिक एक्स्ट्रा का इस्तेमाल किया गया था, गिनीज़ वर्ल्ड रिकॉर्ड्स के अनुसार किसी भी फिल्म के लिए सबसे अधिक।
