 ब्राज़ील
ब्रिक्स उभरती राष्ट्रीय अर्थव्यवस्थाओं के एक संघ का शीर्षक है। इसके घटक राष्ट्र ब्राज़ील, रूस, भारत, चीन और दक्षिण अफ्रीका हैं। इन्हीम देशों के अंग्रेज़ी में नाम के प्रथमाक्षरों B, R, I, C व S से मिलकर इस समूह का यह नामकरण हुआ है। मूलतः, 2010 में दक्षिण अफ्रीका के शामिल किए जाने से पहले इसे "ब्रिक" के नाम से जाना जाता था।रूस को छोडकर, ब्रिक्स के सभी सदस्य विकासशील या नव औद्योगीकृत देश हैं जिनकी अर्थव्यवस्था तेजी से बढ़ रही है। ये राष्ट्र क्षेत्रीय और वैश्विक मामलों पर महत्वपूर्ण प्रभाव डालते हैं। वर्ष 2013 तक, पाँचों ब्रिक्स राष्ट्र दुनिया के लगभग 3 अरब लोगों का प्रतिनिधित्व करते हैं और एक अनुमान के अनुसार ये राष्ट्र संयुक्त विदेशी मुद्रा भंडार में 4 खरब अमेरिकी डॉलर का योगदान करते हैं। इन राष्ट्रों का संयुक्त सकल घरेलू उत्पाद 15 खरब अमेरिकी डॉलर का है। वर्तमान में, दक्षिण अफ्रीका ब्रिक्स समूह की अध्यक्षता करता है।
प्रारंभिक चार ब्रिक राष्ट्रॊ के विदेश मंत्री सितंबर 2006 में न्यूयॉर्क शहर में मिले और उच्च स्तरीय बैठकों की एक श्रृंखला की शुरुआत की। 16 मई 2008 को एक पूर्ण पैमाने की राजनयिक बैठक को येकतेरिनबर्ग, रूस में आयोजित किया गया था।
2010 में, दक्षिण अफ्रीका ने ब्रिक ग्रुप में शामिल होने के प्रयास शुरू किए, और इसके औपचारिक प्रवेश की प्रक्रिया इसी वर्ष अगस्त में शुरू हुई।. समूह में शामिल होने के लिए ब्रिक देशों द्वारा औपचारिक रूप से आमंत्रित किए जाने के बाद, 24 दिसंबर 2010 को दक्षिण अफ्रीका आधिकारिक तौर पर ब्रिक ग्रुप का एक सदस्य राष्ट्र बन गया। समूह का नाम बदलकर ब्रिक्स कर दिय गया, जिसमें "एस" दक्षिण अफ्रीका को प्रतिबिम्बित करता है। अप्रैल 2011 में, दक्षिण अफ्रीका के राष्ट्रपति, जैकब ज़ुमा, 2011 में सान्या, चीन में हुये ब्रिक्स शिखर सम्मेलन में एक पूर्ण सदस्य के रूप में हिस्सा लिया था।
ब्रिक समूह का पहला औपचारिक शिखर सम्मेलन, येकतेरिनबर्ग, रुस में 16 जून 2009 लुइज़ इनासियो लूला डा सिल्वा, दिमित्री मेदवेदेव, मनमोहन सिंह और हू जिन्ताओ की अध्यक्षता में हुआ। शिखर सम्मेलन का मुख्य मुद्दा वैश्विक आर्थिक स्थिति में सुधार और वित्तीय संस्थानों में सुधार का था।
द्वितीय सम्मेलन-ब्राज़ील
तृतीय सम्मेलन- चीन 
चौथा सम्मेलन- नई दिल्ली,भारत
पाँचवाँ -दशीण आफि्का
छठा- ब्राज़ील
सातवाँ ब्रिक्स शिखर सम्मेलन 2015 में रूस के संघीय क्षेत्र बाश्कोर्तोस्तान के ऊफा में सम्पन्न हुआ। इस सम्मेलन का मुख्य विषय ब्रिक्स साझेदारी वैश्विक विकास का एक शक्तिशाली कारक था।
9वाँ ब्रिक्स सम्मेलन 2017 चीन, शियामेन3-5 सितंबर, 2017 के मध्य 9वें ब्रिक्स शिखर सम्मेलन का आयोजन झियामेन, चीन में किया गया।
ज्ञातव्य है कि इससे पूर्व तीसरा ब्रिक्स शिखर सम्मेलन अप्रैल, 2011 में सान्या, चीन में आयोजित हुआ था।
इस शिखर सम्मेलन की अध्यक्षता चीन के राष्ट्रपति शी जिनपिंग ने की।
इस शिखर सम्मेलन का मुख्य विषय ‘ब्रिक्सः एक उज्ज्वल भविष्य के लिए मजबूत साझेदारी’ था।
तीन दिवसीय 9वें ब्रिक्स शिखर सम्मेलन में मेजबान राष्ट्र चीन के राष्ट्रपति शी जिनपिंग भारत के प्रधानमंत्री नरेंद्र मोदी ब्राजील के राष्ट्रपति मिशेल टेमर, रूस के राष्ट्रपति ब्लादिमीर पुतिन एवं दक्षिण अफ्रीका के राष्ट्रपति जैकब जुमा ने प्रतिभाग किया।
इस शिखर बैठक में सदस्य देशों के बीच आर्थिक क्षेत्रों में सहयोग बढ़ाने पर चर्चा की गई।
इस शिखर बैठक में प्रधानमंत्री नरेंद्र मोदी ने आतंकवाद को संपूर्ण विश्व के लिए खतरा बताते हुए इससे कड़ाई से निटपने पर जोर दिया।
इस शिखर सम्मेलन के दौरान 4 सितंबर, 2017 को ब्रिक्स सदस्य देशों ने 71 बिंदुओं वाला ‘झियामेन घोषणा पत्र’ स्वीकार किया।
संयुक्त घोषणा पत्र में पाकिस्तान का नाम लिए बिना सदस्य देशों में हुए आतंकी हमलों की निंदा करते हुए कहा गया है कि ‘यह संगठन ब्रिक्स देशों सहित विश्व भर में आतंकवाद के प्रत्येक स्वरूप की निंदा करता है, हमले चाहे जहां हुए हों, जिसने भी किए हों, आतंकी कार्यवाहियों को किसी भी तरह सही नहीं माना जा सकता है।
पाकिस्तान प्रेरित आतंकवाद पर भारत की चिंता को समझते हुए ब्रिक्स शिखर बैठक में, पाकिस्तान से सक्रिय आतंकी गुटों लश्कर-ए-तैयबा, जैश-ए-मोहम्मद, हक्कानी नेटवर्क और कुछ अन्य ऐसे ही संगठनों को सुरक्षा के लिए खतरा करार देते हुए हिंसा का दोषी ठहराया गया है।
जिन अन्य गुटों के नाम लिए गए हैं उनमें तालिबान, आईएसआईएस/दायश तथा अलकायदा शामिल हैं।
यह पहला मौका है जब ब्रिक्स घोषणा पत्र में किसी आतंकी गुट का नाम लेकर उसकी हरकतों पर चिंता जताई गई।
ब्रिक्स शिखर सम्मेलन-2017 के दौरान 4 सितंबर, 2017 को ब्रिक्स नेताओं की उपस्थिति में निम्नलिखित 4 दस्तावेजों पर हस्ताक्षर किए गए-
 आर्थिक और व्यापार सहयोग पर ब्रिक्स एक्शन एजेंडा।
 नवाचार सहयोग के लिए ब्रिक्स एक्शन प्लान।
 ब्रिक्स सीमा शुल्क सहयोग की कूटनीतिक संरचना।
 ब्रिक्स बिजनेस काउंसिल और न्यू डेवलपमेंट बैंक के बीच समझौता ज्ञापन।
गौरतलब है कि ब्रिक शब्द का प्रयोग सर्वप्रथम गोल्डमैन साक्स द्वारा वर्ष 2001 में आगामी अर्ध शताब्दी में वैश्विक आर्थिक प्रवृत्तियों के अध्ययन के संदर्भ में अपने वैश्विक आर्थिक पत्र ‘द वर्ल्ड नीड्स बेटर इकोनॉमिक ब्रिक्स’ में किया था।
प्रारंभ में इस समूह में भारत, ब्राजील, रूस एवं चीन ही शामिल थे।
वर्ष 2010 में दक्षिण अफ्रीका को भी इस समूह में सम्मिलित करने पर सहमति बनी थी।
परिणामस्वरूप दक्षिण अफ्रीका वर्ष 2011 में सान्या, चीन में आयोजित तीसरे ब्रिक्स शिखर सम्मेलन में शामिल हुआ।
जिससे ब्रिक से ब्रिक्स बन गया।
ब्रिक्स पांच प्रमुख उभरती अर्थव्यवस्थाओं का समूह है जहां विश्वभर की 42.58 प्रतिशत आबादी रहती है, जहां विश्व का सकल घरेलू उत्पाद 22.53 प्रतिशत है।
जोहान्सबर्ग, दक्षिण अफ्रीका वर्ष 2018 में अपनी अध्यक्षता में ‘10वें ब्रिक्स शिखर सम्मेलन’ की मेजबानी करेगा।
