शंघाई एयरलाइन्स चीन की एक निजी एयरलाइन्स है जिसका मुख्य कार्यालय शंघाई शहर में स्थित है। वैसे तो यह चाइना ईस्टर्न एयरलाइन्स के पूर्ण स्वामित्व वाली सहभागी है फिर भी विलय के पश्चात भी इसने अपना अलग अस्तित्व बरकरार रखा है और इसकी अपनी खुद की वेश-भूषा और ब्रांड अभी भी कायम है।
शंघाई एयरलाइन्स घरेलू और विदेशी दोनो तरह की उड़ाने संचालित करता है। इसका लोगो एक लाल उर्ध्व रेखा पर बना हुआ सफेद क्रॅन है। इसके मुख्य आधार स्थल शंघाई पुडोंग इंटरनॅशनल एयरपोर्ट और शंघाई हॉंगक़ियओ इंटरनॅशनल एयरपोर्ट हैं। 
अपनी मूल कंपनी चाइना ईस्टर्न एयरलाइन्स के साथ ही यह स्काइ टीम नाम के एयरलाइन्स के गठबंधन में भी शामिल है।
शंघाई एयरलाइन्स की स्थापना 1985 में की गयी थी। यह चीन के पहली एयरलाइन्स जिसे एक बहुआयामी निवेश के द्वारा स्थापित किया गया था और शंघाई मुनिसिपल गवर्नमेंट तथा शंघाई के स्थानीय व्यापारिक संस्थान इसके प्रमुख निवेशक थे। शुरुआत में यह एयरलाइन्स सिर्फ़ घरेलू उड़ानो तक ही सीमित थी पर 1197 से इसने अंतरराष्ट्रीय उड़ाने भी शुरू कर दी। 
2002 के अंत में इस को शंघाई स्टॉक एक्सचेंज में सूचीबद्ध किया गया और इसके कारण यह अपनी सेवायों के विस्तार के काबिल बन सका। 2006 में इसके मालवाहक सहायक इकाई की स्थापना की गयी। 
12 दिसंबर 2007 को शंघाई एयरलाइन्स को स्टार अलाइयेन्स के 19वें सदस्य के रूप में मान्यता मिली जिसके कारण शंघाई के हवाई यातायात बाजार में इसकी पकड़ और मजबूत हो गयी। 
जून 11, 2009 को शंघाई एयरलाइन्स के चाइना ईस्टर्न एयरलाइन्स के साथ विलय की घोषणा की गयी। यह विलय इस उद्देश्य के साथ किया गया था की इससे शंघाई स्थित इन दोनो एरलाइन्स के मध्य अनावश्यक प्रतिस्पर्धा को कम किया जा सकेगा और इसके कारण संसाधानो की बचत हो सकेगी. अन्य घरेलू एयरलाइन्स जैसे कि एयर चाइना और चाइना सदर्न एयरलाइन्स के साथ स्पर्धा में भी इस से सहायता मिलने की उम्मीद थी। इस कदम से शंघाई एक अंतरराष्ट्रीय उड्डयन केंद्र के रूप में स्थापित करने में भी मदद मिली। 
फ़रवरी 2010 में यह विलय संपन्न हो गया और शंघाई एयरलाइन्स को शंघाई स्टॉक एक्सचेंज से हटा लिया गया और यह चाइना ईस्टर्न एयरलाइन्स के पूर्ण स्वामित्व वाली एयरलाइन्स बन गयी। नयी संयुक्त इकाई के पास शंघाई के उड्डयन बाजार की करीब 50 फीसदी हिस्सेदारी है। 
विलय के बाद शंघाई एयरलाइन्स ने स्टार अलाइयेन्स से अपनी की सदस्यता समाप्त करने का आवेदन किया और 1 नवंबर 2010 से यह स्टार अलाइयेन्स को छोड़ कर स्काइ टीम की सदस्य बन गयी।
अपनी मूल कंपनी चाइना ईस्टर्न एयरलाइन्स के साथ मिलकर शंघाई एयरलाइन्स घरेलू गंतव्यों के एक विशाल क्षेत्र को कवर करती है। यह 140 से भी ज़्यादा गंतव्यों के मध्यम से 60 से भी अधिक मुख्य चीन और विदेशी मध्यम आकर वाले शहरों में अपनी सेवाएँ प्रदान करती है। इसकी अंतरराष्ट्रीय उड़ानों का प्रमुख केंद्र बिंदु होंग कॉंग, मकौ, ताइवान, जापान, दक्षिण कोरीया, सिंगापुर और थाइलॅंड है। शंघाई एयरलाइन्स, चाइना ईस्टर्न एयरलाइन्स की तरफ़ से, अपने खुद के विमानो और चालक दल के साथ शंघाई से ऑस्ट्रेलिया के मेल्बर्न एरपोर्ट के लिए भी सेवा प्रदान करता है।
स्काइ टीम के सदस्यों के अलावा शंघाई एयरलाइन्स का चाइना युनाइटेड एरलाइन्स, कोरियन एर, और सिच्वान एरलाइन्सके साथ भी कोडशेयर समझौता है।
मार्च 2016 की जानकारी के अनुसार शंघाई एयरलाइन्स के पास निम्नलिखित 82 विमान उपलब्ध थे।
प्रकार  	संख्या
एयरबस ए 330-220 - 	3
एयरबस ए 330-300 - 	3
बोयिंग 737-700 - 	10
बोयिंग 737-800 - 	60
बोयिंग 767-300 - 	4
बोयिंग 767-300 ई आर - 2
इसके अलावा शंघाई एयरलाइन्स ने पाँच कॉमक ए आर 21 विमानो का ऑर्डर भी दे रखा था।
