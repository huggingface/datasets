विष ऐसे पदार्थों के नाम हैं, जो खाए जाने पर श्लेष्मल झिल्ली, ऊतक या त्वचा पर सीधी क्रिया करके अथवा परिसंचरण तंत्र में अवशोषित होकर, घातक रूप से स्वास्थ्य को प्रभावित करने, या जीवन नष्ट करने, में समर्थ होते हैं।
विषाक्तता के लक्षण निम्नलिखित हैं :
 जठरांत्र उत्तेजन - साधारणतया वमन, पेट की पीड़ा और अतिसार विषाक्तता के प्रमुख लक्षण हैं। यदि कुछ ही घरों के भीतर अनेक व्यक्ति विषाक्तता के शिकार हुए हों, तो किसी खास वस्तु को क्षोभक का वाहक समझा जा सकता है। 
 प्रलाप - यह रासायनिक विष या उपापचयी गड़बड़ी और ज्वर के परिणामस्वरूप उत्पन्न रुधिरविषाक्तता के कारण होता है। थोडी खुराक में ही प्रलाप उत्पन्न करनेवाले रासायनिक विषों में वारविट्यूरेट, ब्रोमाइड का चिरकालिक मशा, ऐल्कोहॉल, हाइओसायनिन आदि है। इनमें से प्रथम तीन अधिक प्रचलित हैं और प्रलाप प्राय: अत्यल्प नशे का सूचक होता है। 
 सम्मूर्च्छा - प्रमस्तिष्कीय क्षति अधिक होने पर प्रलाप सम्मूर्च्छा में परिवर्तित होता है। सामान्यतः बारविट्यूरेट और ऐल्कोहॉल ऐसे परिणाम उत्पन्न करते हैं। 
 ऐठन - ये दो प्रकार की होती हैं : 
 परिणाह चेताकोप - सीसा, आर्सेनिक सोना, पारा आदि से चिरकालिक विषाक्तता होने पर परिणाह पेशी की दुर्बलता होती है, जिसमें शरीर छीजता है और जठरांत्र विक्षोभ भी होता है।
लक्षणों के अनुसार विषों के वर्गीकरण निम्नलिखित हैं :
 संक्षारक : सांद्र अम्ल और क्षार; 
 उत्तेजक : 
 रुग्णतंत्रिक : 
विषाक्तता के आपाती उपचार के लिए, जिसमें जीवविष खा लिया गया हो, निम्नलिखित क्रियाविधि अपनानी चाहिए :
 यथाशीघ्र उलटी, वस्तिक्रिया, विरेचन या मूत्रता द्वारा विष को निकालना।
 विशिष्ट या सामान्य प्रतिकारक देकर विष का निष्क्रिय करना और तब वस्तिक्रिया का उपचार।
 संक्षोभ, पात और अन्य विशिष्ट अभिव्यक्तियों के होते ही उनसे संघर्ष करना।
 श्लेष्मल झिल्लियों को शमकों के प्रयोग द्वारा बचाना।
तीव्र अम्ल, क्षार या अन्य संक्षारक पदार्थ द्वारा विषाक्तता होने पर आमाशय नलिकाओं, या वमनकारियों, का उपयोग नहीं करना चाहिए। इनसे जठरीय वेधन हो सकता है। जठर में स्थित अंतर्वस्तु की खाली करने का सबसे सरल उपाय वमन कराना है। वमन का प्रयोग तभी करना चाहिए जब रोगी चिकित्सक को सहयोग देने की स्थिति में हो, उसके शरीर में अतिरिक्त विष हो और आमाशय नलिकाओं का अभाव हो, या रोगी आमाशय नलिकाओं का उपयोग कर सकने की स्थिति में न हो। निद्रालु या अचेतन रोगी को वमन नहीं कराना चाहिए, क्योंकि उसके आमाशय की अंतर्वस्तु के तरलापनयन का भय रहता है। संक्षारक विषों के उपशमकों के अंतर्ग्रहण की स्थिति में भी वमन वर्जित है।
वमन कराने के लिए गले में अँगुली या अन्य वस्तु का प्रयोग करना चाहिए, या निम्नलिखित वस्तुओं में से कोई चीज खिलानी चाहिए : ऐयोमॉरफ़ीन हाइड्रोक्लोराइड, चूर्णित सरसों, और नमक या प्रबल साबुन जल ।
इन क्रियाओं के उद्देश्य निम्नलिखित हैं : 
 अतिरिक्त असंक्षारक विषों का निष्कासन, जिन्हें बाद में जठरांत्र क्षेत्र से अवशोषित किया जा सकता है; 
 वमन केंद्र के निर्बल होने पर जब वमन नहीं होता, केंद्रीय तंत्रिकातंत्र को अपसादित करनेवाले विष का निष्कासन; 
 विषों की पहचान के लिए जठरीय अंतर्वस्तुओं के संचय और परीक्षण के लिए तथा 
 विषप्रतिकारकों के सुविधाजनक प्रयोग के लिए।
निम्नलिखित स्थितियों में जठरीय तरलापनयन और वस्ति क्रिया नहीं की जाती हैं : 
 विष के द्वारा ऊतकों का व्यापक संक्षारण, 
 तीव्र नि:संज्ञ, जडिमाग्रस्त, या निश्चेतनताग्रस्त, रोगी, क्योंकि उसे तरलापनयन फुफ्फुसार्ति का खतरा रहता है।
नाक या मुँह द्वारा आमाशय में एक चिकनी, मृदु, न दबनेवाली अमाशय नली को धीमे-धीमे प्रवेश कराना चाहिए। वस्तिक्रिया प्रचुर हो, परंतु अमाशय का आध्मान न किया जाए। कुछ स्थितियों में थोड़े थोड़े अंतर पर अल्प तरल के साथ वस्तिक्रिया करना अच्छा होता है। वस्तिक्रिया के विलयन के आधिक्य को निकालना अनिवार्य है।
1. गुनगुना पानी या 1 प्रतिशत नमकीन पानी, 
2. पतला विलेय स्टार्च पेस्ट, 
3. एक प्रतिशत सोडियम बाइकार्बोनेट, 
4. पोटैशियम परमैंगनेट विलयन, 
5. एक प्रतिशत विलेय थापोसल्फेट तथा 
6. एक या दो प्रतिशत हाइड्रोजन परऑक्साइड।
यह मंदकारी अवशोषण में प्रभावकारी हो सकता है। आंत्रिक अवशोषण के पहले विष का निष्क्रिय करने के लिए जठरीय वस्तिक्रिया अनिवार्य है, यदि तीव्र अम्ल या क्षार से विषाक्तता न हुई हो। जिस स्थिति में वस्तिक्रिया संभव नहीं है, उसके लिए निम्नलिखित उपाय करना चाहिए : 
 विष प्रतिकारकों के द्वारा अम्लों और क्षारों का उदासीनिकरण, 
 विशिष्ट रसायनकों का अवक्षेपण तथा 
 शमकों द्वारा निष्क्रियकरण । 3-4 अंडों का श्वेतक 500 मिली लिटर दूध या पानी में, मक्खनिया दूध, पतले आटे या मंड के विलयन में मिलाकर देना चाहिए।
तीव्र विषाक्तता के शिकार लोगों को जागरूक डाक्टरी देखभाल में रखना चाहिए, जिससे विषाक्तता की तात्कालिक और विलंबित जटिलताओं का पूर्वानुमान किया जा सके। विष खाकर आत्महत्या करने में विफल लोगों को किसी मनश्चिकित्सक की देखरेख में रखना चाहिए।
इसमें 
 श्वसन अवरोध के समय मुखग्रसनी वायुपथ और आंतरश्वासप्रणाल निनालन को ठीक करना चाहिए। 
 श्वसन अवनमन के समय रोगी को खुली हवा में कृत्रिम श्वसन कराना चाहिए। पुनरुज्जीवक, या अन्य स्वयंचल संवातन, यथाशीघ्र करना चाहिए। उद्दीपकों से लाभ होना संदिग्ध है। साधारणतया उपयोग में आनेवाले उद्दीपक निम्नलिखित हैं :
 केंद्रीय तंत्रिकातंत्र की उत्तेजना होने पर सम्मोहक या प्रति आक्षेप का प्रयोग करना चाहिए : 
संकेतानुसार मुख के माध्यम से या आंत्रेतर तरल देना चाहिये।
पीड़ाहर और स्वापक ओषधि देनी चाहिए।
चाहे कैसी ही विषाक्तता हो, यह चिकित्सक का कर्तव्य है कि वह वमित पदार्थ, आमाशय धावन और मल मूत्र का नूमना सुरक्षित रखे। रोगी का नाम, संरक्षित पदार्थ का नाम, परीक्षण की तिथि और नमूने को ताले में बंद कर रखना चाहिए।
यदि गैरसरकारी चिकित्सक को शंका हो जाए कि रोगी की हत्या करने के लिए विष दिया गया है, तो उसे आपराधिक कार्यवाही संहिता की 44वीं धारा के अंतर्गत इसकी सूचना निकटस्थ पुलिस स्टेशन या मजिस्ट्रेट को देनीं चाहिए। इस प्रकार की कठिनाईयों से बचने के लिए, हर विषाक्तता के रोगी की सूचना पुलिस में दे देनी चाहिए। सरकारी अस्पताल का चिकित्सा अधिकारी सभी संदिग्ध विषाक्तता की सूचना पुलिस को देने के लिए बाध्य है। यदि रोगी मृत अवस्था में लाया जाए तो डाक्टर उसे मृत्यु का प्रमाणपत्र न दे और इसकी सूचना पुलिस को दे।
देखें : विष प्रतिकारक
