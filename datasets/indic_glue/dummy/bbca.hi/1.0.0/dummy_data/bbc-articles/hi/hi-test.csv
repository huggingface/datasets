india,"मेट्रो की इस लाइन के चलने से दक्षिणी दिल्ली से नोएडा जाने का समय काफी कम हो जाएगा और यात्रियों को राजीव चौक या मंडी हाउस से होकर नहीं जाना पड़ेगा.लेकिन, यह मजेंटा लाइन इसलिए भी महत्वपूर्ण है क्योंकि इस पर ड्राइवलैस यानी बिना ड्राइवर वाली मेट्रो चलाने की योजना है. ऐसा भारत में पहली बार होगा जब कोई मेट्रो बिना ड्राइवर के चलाई जाएगी. मेट्रो के तीसरे फेज में भारत में पहली बार ड्राइवरलेस तकनीक आएगी लेकिन दुनिया भर में कई देशों में ड्राइवरलेस मेट्रो पहले से ही चलती हैं. इन देशों में ड्राइवरलेस मेट्रो सफल भी रही हैं. दक्षिण कोरिया की राजधानी सोल में ड्राइवलेस ट्रेन कामयाबी से चल रही है. ये मेट्रो ज़मीन के नीचे चलती है इसमें ड्राइवर का केबिन भी नहीं होता है. यूरोप में डेनमार्क, स्पेन, इटली, फ्रांस, जर्मनी, हंगरी, स्विट्जरलैंड और ब्रिटेन में भी ड्राइवरलैस मेट्रो चलती है. इन देशों में एक से ज़्यादा शहरों में भी ऐसी मेट्रो चलाई जाती है. इनके अलावा अमेरिका और कनाडा में भी ड्राइवरलेस ट्रेन चलती है. वहीं, ब्राजील, पेरू और चाइल में भी इस तरह की मेट्रो काफ़ी पहले आ चुकी है. भारत के पड़ोसी देश चीन में भी ड्राइवरलेस मेट्रो चलती है. अगर आप सऊदी अरब, क़तर और सिंगापुर जाएं तो वहां भी आप बिना ड्राइवर की मेट्रो का मज़ा उठा सकते हैं. क्या है मेट्रो में ख़ास?ड्राइवरलेस मेट्रो जैसा कि नाम से ही पता चला है कि इसे चलाने के लिए ड्राइवर की ज़रूरत नहीं पड़ती है. साथ ही यह मेट्रो किसी रुकावट को पहचानने और आपातकालीन परिस्थितियों में स्वचालित तरीके से काम करती है. इसमें भले ही ड्राइवर न हो लेकिन इसकी हर गतिविधि पर नज़र रखी जाती है. कौन सी ट्रेन कहां है, किस गति से चल रही है और किसे कहां रुकना है ये सब कुछ स्वचालित होता है. भारत की ड्राइवरलेस मेट्रो के बारे में कहा जा रहा है कि इसमें ज़्यादा यात्री सफ़र कर सकेंगे और इसमें ऊर्जा की भी कम खपत होगी. जिन स्टेशनों से होकर ये ट्रेन गुजरेगी उन प्लेटफॉर्म पर स्क्रीन डोर लगे होंगे. ये स्क्रीन डोर सुरक्षा के लिए लगाए गए हैं ताकि प्लेटफॉर्म पर मौजूद यात्री ट्रैक पर न जा सकें. ये दरवाजे तभी खुलेंगे जब मेट्रो प्लेटफॉर्म पर आकर रुकेगी. साथ ही इस बार मेट्रों में कुर्सियों का रंग भी बदलकर संतरी और लाल रखा गया है. हाल ही में कालिंदी कुंज डिपो में एक ड्राइवरलैस मेट्रो के साथ दुर्घटना भी हो गई थी. मेट्रो यार्ड की दीवार तोड़कर बाहर निकल गई थी. पहले इसे ट्रायल रन के दौरान हुआ हादसा बताया गया लेकिन दिल्ली मेट्रो ने इसे मेंटनेंस के बाद हुई दुर्घटना कहा था. इसमें इंसानी ग़लती होने की आशंका जताई थी. हालांकि, इस हादसे में किसी को चोट नहीं पहुंची थी. (बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक और ट्विटर पर फ़ॉलो भी कर सकते हैं.)"
pakistan,"नेटिजन यानि इंटरनेट पर सक्रिय नागरिक अब ट्विटर पर सरकार द्वारा लगाए प्रतिबंधों के समर्थन या विरोध में अपने विचार व्यक्त करते हैं और वेबसाइट संबंधी सूचना भी जारी करते हैं.कुछ दिन पहले ही शियाओं के खिलाफ़ हिंसा पर नज़र रखनेवाली एक प्रतिबंधित वेबसाइट शियाकिलिंग.कॉम को ट्विटर पर चलाए अभियान और सड़कों पर हुए प्रदर्शन के बाद बहाल कर दिया गया था.उससे कुछ दिन पहले जब अहमदिया संप्रदाय की आधिकारिक वेबसाइट अलइस्लाम.ओआरजी को ब्लॉक कर दिया गया था तो ट्विटर पर अहमदिया शब्द काफी प्रचलित हो गया था.पाकिस्तान के संविधान में अहमदिया संप्रदाय के लोगों को मुसलमान नहीं माना जाता है.अतीत में भी शिया, अहमदिया, बलोच और सिंधी जैसे सांप्रदायिक समूहों की वेबसाइटें प्राय: प्रतिबंधित की जाती रही हैं.पाकिस्तान के दूरसंचार प्राधिकरण के प्रमुख का कहना है कि हाल ही में क़रीब 15,756 वेबसाइटों को ब्लॉक कर दिया गया है जिनमें ईशनिंदा और अश्लील सामग्री वाली वेबसाइटें शामिल हैं.पाकिस्तान में ट्विटर, फेसबुक और यू-ट्यूब को भी कुछ समय के लिए ब्लॉक किया गया था.इस साल की शुरुआत में पाकिस्तान सरकार को वेबसाइटों पर नज़र रखने के लिए एक तंत्र विकसित करने के प्रस्ताव को लेकर आलोचना का सामना भी करना पड़ा था."
news,"इसमें एक फ़्लाइट एटेनडेंट की मदद की गुहार है और साथ में डिक चेनी के उस निर्देश का ज़िक्र है जिसमें उन्होंने विमानों को मार गिराने की बात की थी.एक अपहरणकर्ता मोहम्मद अता की धमकियाँ भी सुनी जा सकती हैं. ये ऑडियो 9/11 आयोग के लिए तैयार किया गया था. ज़्यादातर बातें लिखित रूप में प्रकाशित की जा चुकी हैं.रिकॉर्डिंग में अमेरिकन एयरलाइन्स के फ़्लाइट नंबर 11 की फ़्लाइट एटेनडेंट बेटी का फ़ोन कॉल भी है.वे बोल रही हैं,""बिज़नस श्रेणी में किसी को स्टैब किया गया है. पता नहीं, लगता है कि हमारा अपहरण किया जा रहा है.""अपहरणकर्ता मोहम्मद अता को बोलते हुए सना जा सकता है, ""कोई हिलेगा नहीं, ऐसे में सब ठीक रहेगा. अगर किसी ने कुछ करने की कोशिश की तो आपको नुकसान हो सकता है और विमान को भी. चुपचाप बैठे रहें.""ज़्यादातर रिकॉर्डिंग फ़ेडरल एविएशन एडमिनिस्ट्रेशन की है. जब विमान वर्ल्ड ट्रेड सेंटर से टकरा चुका था तो उसके बाद ऑडियो में सुना जा सकता है कि कन्ट्रोलर एक और विमान की बात कर रहे हैं जो मैनहेटन जा रहा है.ऑडियो में एक आवाज़ है जो बोल रही है,""एक और विमान अभी-अभी वर्ल्ड ट्रेड सेंटर से टकराया है."" फिर कोई कहता है,"" पूरी इमारत बिखर गई है.""अफ़रा-तफ़री के आलम में जब कुछ फ़ाइटर जेट पूर्व की ओर उड़ान भरते हैं तो एक सैन्य कमांडर उन्हें जल्द से जल्द वाशिंगटन आने का आदेश देते हुए सुने जा सकते हैं.आख़िरी विमान यूनाइटेड 93 के पेनसल्वेनिया में गिरने से पहले मेजर केविन ये कहते हुए सुने जा सकते हैं, ""मुझे इस बात की परवाह नहीं कि आप कितनी खिड़कियाँ तोड़ देते हैं."""
india,"प्रतीक खुलेपन का, आज़ाद ख्याली का और भीड़ से अलग हो जाने का.सवा सौ साल के इतिहास वाले इस मोटरसाइकिल ब्रांड ने दोनों विश्व युद्ध का 





घमासान भी देखा है और सैकड़ों उतार चढ़ाव भी.साल 1970 में रॉयल एन्फील्ड ने ब्रिटेन समेत दुनियाभर में अपना उत्पादन रोक दिया, लेकिन भारत में इसका उत्पादन जारी रहा.भारत में पुलिस फोर्स से लेकर सेना तक ने अपनी कठिन जीवनशैली में शामिल करने के लिए लोहे से बनी बुलेट को कारगर पाया.पीढ़ियों से रॉयल एन्फील्ड मोटरसाइकिलों के शौकीन अनुज वशिष्ठ कहते हैं, “मै जब छोटा था तो पिताजी की बुलेट को बर्डी कहता था, आज मेरा बेटा जब बड़ा हो रहा है तो वो उस बुलेट को ग्रैनी कहता है. बुलेट कई वर्षों से हमारे परिवार का हिस्सा है.”लेकिन कुछ दशक पहले तक बाइक प्रेमियों के बीच बुलेट का जितना नाम था उतना ही ये बदनाम भी था. पुरानी तकनीक से बनी इस बेहद वजनी गाड़ी की आलोचना भी खूब हुई.लेकिन बुलेट के दीवाने बुलेट के दीवाने ही रहे.वक्त के साथ कंपनी ने बुलेट में कई तकनीकी बदलाव भी किए, लेकिन आवाज़ और ताकत से छेड़छाड़ कम ही हुई.भारत सहित दुनिया के अन्य देशों में आज भी भारत में बनी बुलेट निर्यात की जाती है.प्रोफ़ेशनल बाइकर सपन अपनी बुलेट ‘क्लासिक’ मोटरसाइकिल को अपना एक हिस्सा मानते है.वो कहते है, “ये मेरे लिए सिर्फ एक बाइक न होकर मेरी लाइफ़स्टाइल भी है. इस पर सवार होकर लगता है कि मुझ में ही पहिए लग गए हो. मेरे हिस्से जैसा है ये.”इस हैन्डक्राफ़्टेड बाइक की खुद भारत में इतनी मांग है कि ग्राहकों को इसके लिए कई दिनों का इंतज़ार करना पड़ता है.भारतीय और अंतरराष्ट्रीय बाज़ारों में कई सस्ते और उन्नत तकनीक के विकल्प मौजूद होने के बाद भी रॉयल एन्फील्ड मोहल्ले के दूधवाले से लेकर प्रोफ़ेशनस बाइक राइडर्स की पसंद बनी हुई है.भारतीय सड़कों पर बुलेट वर्षों से शान और रुतबे का परिचायक बनकर दौड़ता रहा.लेकिन खास बात ये है कि जिस कंपनी का नामोनिशान खुद उसके देश से सालों पहले उजड़ गया वो भारत में आज भी कायम है."
india,"ख़ासकर पिछले 10 साल तक प्रधानमंत्री रहे मनमोहन सिंह को सुनने के बाद तो यह भाषण शानदार लगता है.लेकिन पिछले कई प्रधानमंत्रियों के इतर मोदी के भाषण में कई तरह के छुपे हुए संकेत भी हैं.अंकुश रखने की इच्छा, एकाधिकार की चाह के संकेत जो मोदी की कार्यशैली में अभी से दिखने लगे हैं.अपनी इस ख़ासियत से मोदी पूर्व प्रधानमंत्री इंदिरा गांधी के नज़दीक पहुंच जाते हैं.प्रधानमंत्री नरेंद्र मोदी ने ऐतिहासिक लालकिले से अपने पहले भाषण में वही साबित किया जो करने की उन्हें कोई ज़रूरत नहीं थी.देश ने चुनाव प्रचार के दौरान बार-बार देखा सुना था कि वह कितने अच्छे वक्ता हैं और बार-बार अनुप्रास अलंकार का इस्तेमाल करते हैं.एक ही बात दस तरह से कहते हैं और कहते रहते हैं जब तक वह दिल-दिमाग में बैठ न जाए.मोदी के व्यक्तित्व के इस पहलू पर शायद ही कोई सवाल उठाए, इसके बावजूद उन्होंने भाषण कला फिर प्रदर्शित की. जमकर मुहावरेदारी की, नारे दिए और जुमले उछाले.लोग उन्हें अरसे तक दोहराते रहेंगे. ऐसा एक लंबे वक्त के बाद हुआ है.एक दशक तक संयुक्त प्रगतिशील गठबंधन के मनमोहन सिंह के बेजान, थकाऊ और उबाऊ भाषणों के बरअक्स मोदी ताज़ा हवा का झोंका थे- सुखद और कानों को अच्छा लगने वाला.यह अब तक देश के सबसे अच्छे और प्रखर वक्ता अटल बिहारी वाजपेयी के भाषणों से भिन्न था.वाजपेयी के भाषण में लय, ज्ञेयता और कविताई थी, जो मोदी के भाषण में ग़ायब थी.वाजपेयी दिल को छू लेते थे तो मोदी दिल के साथ जेब भी छूते हैं. व्यापार का महत्व वह अच्छी तरह समझते हैं ख़ासकर नए वैश्विक परिवेश में.यह वाजपेयी से एक कदम आगे है या पीछे, बाद में तय होगा.सुना है पहले प्रधानमंत्री जवाहरलाल नेहरू दिल से बोलते थे, लाल बहादुर शास्त्री भी. इंदिरा गांधी दिल से ज़्य़ादा दिमाग़ का इस्तेमाल करती थीं.राजीव गांधी सपाट वक्ता थे जबकि नरसिम्हा राव में विद्वता थी. मोरारजी देसाई में अपने किस्म की अकड़ नज़र आती थी.वीपी सिंह कभी अकड़े, कभी डरे हुए लगते थे कि पता नहीं कब तक चलेंगे. मनमोहन सिंह तो लगता था कि ख़ुद से बात कर रहे हैं. लुटपुटाती ज़ुबान में ख़ुद बोला ख़ुद सुन लिया.उनकी बोली और ख़ामोशी में ज़्यादा फ़र्क नहीं था. मोदी की शक्ल में पहली बार संवाद करने वाला प्रधानमंत्री देश को मिला है, आंखों में आंखें डालकर बोलता.इस ज़िद के साथ कि वह समझाता ही रहेगा, दोहरा-तिहरा कर बोलेगा कि कैसे और कब तक नहीं समझोगे.मोदी के भाषण में जो विषय उठाए गए, छूटे या छोड़ दिए गए उन्हें हटा दें तो सिर्फ़ अदा और अदायगी के लिए उन्हें 10 में से 10 नंबर दिए जा सकते हैं.अगर कटा तो आधा नंबर सिर्फ़ इसलिए कटेगा कि वह आधा वाक्य संस्कृत में बोले और उसमें भी उच्चारण दोष था.अगर प्रधानमंत्री के भाषण के संकेतों को देखा जाए तो एक संकेत बहुत साफ़ था और उसकी झलक दो बार अलग-अलग संदर्भों में देखने को मिली.पहली जब मोदी ने 'लड़कियों से कहां जाओगी, कब आओगी' जैसे सवालों का ज़िक्र किया और कहा कि यही सवाल लड़कों से क्यों नहीं पूछे जाते.उन पर मां-बाप अंकुश रखें तो बलात्कार और आतंकवादी हिंसा जैसी घटनाएं न हों. वह सब पर अंकुश चाहते हैं.दूसरी झलक में वह ख़ुद को दिल्ली में बाहरी बताते हैं. कहते हैं कि अंदर से देखा तो पाया कि यहां एक सरकार के अंदर कई सरकारें चलती हैं.अदालतों में मुक़दमे होते हैं जो देश के लिए क़तई ठीक नहीं हैं. इससे मोदी की एकाधिकारवादी मनोवृत्ति दिखाई देती है.यह छवि अख़बारों और सोशल मीडिया में प्रसारित उस छवि का विस्तार लगती है जिसमें अपने सांसदों से बात करते हुए मोदी डेढ़ फुट ऊंचे मंच पर बैठते हैं.बाक़ी सब नीचे रखी कुर्सियों पर. लोकतंत्र का मान्य सिद्धांत प्रधानमंत्री को कोई ऊंचा आसन नहीं देता बल्कि उन्हें 'फर्स्ट अमंग इक्वल' मानता है.इस सिद्धांत के टूटने की पहली घटना इंदिरा गांधी के काल में हुई थी, जिन्हें 'ओनली मैन इन हर कैबिनेट', कहा जाने लगा था. लेकिन इस बार जो हो रहा है, उसे क्या कहेंगे?(बीबीसी हिन्दी के एंड्रॉएड ऐप के लिए 



यहां क्लिक करें. आप हमें 



फ़ेसबुक और 



ट्विटर पर भी फ़ॉलो कर सकते हैं.)"
india,"चीनी भाषा में ‘नी-हाव’ (क्या हाल हैं?) कहकर वो अपने अध्यापक का स्वागत करते हैं. ऐसे कई इंस्टीट्यूट नेपाल के कई हिस्सों में चल रहे हैं.यही नहीं चीन की सरकार ने नेपाल के लोगों को मुफ़्त में चीनी भाषा सिखाने के लिए बाक़ायदा अध्यापकों को चीन से काठमांडू भेजा है.काठमांडू विश्वविद्यालय के कनफ़्यूशियस इंस्टीट्यूट और अंतरराष्ट्रीय भाषा संस्थान में चीनी भाषा और संस्कृति के बारे में सिखाने की व्यवस्था की गई है.दशकों तक भारत के आर्थिक, राजनीतिक और सांस्कृतिक प्रभामंडल में रहने के बाद अब नेपाल बाँहे फैलाकर हिमालय पार के अपने पड़ोसी देश चीन का स्वागत करने को तैयार है.और आने वाले वर्षों में नेपाल में अपनी भूमिका बढ़ने की संभावना को पहचानते हुए चीन ने भी हर क्षेत्र में सक्रियता बढ़ा दी है.सरकारी आँकड़ों को देखें तो पता चलता है कि चीन अब बड़ी परियोजनाओं में निवेश बढ़ाने की गंभीर कोशिश कर रहा है.नेपाल के उद्योग विभाग के महानिदेशक ध्रुब राजबंशी ने बीबीसी से कहा, ""अभी तक भारत से चीन में काफ़ी निवेश होता रहा है पर अब परियोजनाओं की संख्या के हिसाब से चीन दूसरे नंबर पर आ गया है. भविष्य में चीन हाइड्रो पावर में भी निवेश करना चाहता है. अगर ऐसा हुआ तो नेपाल में उसका निवेश काफी हो जाएगा.""आम तौर पर चीन ने नेपाल में रेस्त्राँ आदि में निवेश किया है. पर पहली बार अब वो हाइड्रो पावर क्षेत्र में आने की कोशिश कर रहा है. वो पश्चिम सेती में 1.6 अरब डॉलर यानी 86 अरब 40 लाख रुपए की लागत से 750 मेगावॉट की विद्युत परियोजना में निवेश करने को तैयार है.इसके अलावा अपर तामाकोशी में 650 मेगावॉट की हाइड्रो पावर परियोजना के निर्माण का ठेका चीन की एक कंपनी को मिला है, हालाँकि इसमें पैसा नेपाल सरकार और नेपाली उद्योगपतियों का लगा है.सरकारी आँकड़ों के मुताबिक नेपाल में भारत 525 परियोजनाओं में शामिल है और कुल प्रस्तावित सीधे विदेशी निवेश में उसकी 46 प्रतिशत हिस्सेदारी है. जबकि चीन 478 परियोजनाओं में शामिल है. पर प्रस्तावित सीधे विदेशी निवेश में उसका हिस्सा सिर्फ़ दस प्रतिशत है.इस साल निवेश के आँकड़े कहीं ज़्यादा दिलचस्प हैं. नेपाली साल जुलाई में खत्म होगा पर अब तक भारत के निवेश जहाँ 45.5 करोड़ रुपए का है, वहीं चीन का निवेश 61.30 करोड़ तक पहुँच गया है.नेपाल और चीन के तिब्बत स्वायत्तशासी क्षेत्र के बीच 1400 किलोमीटर लंबी सीमा है. सदियों तक इस कठिन हिमालयी क्षेत्र के दोनों ओर रहने वाले लोगों के बीच मामूली संपर्क रहा था.पर अब यहाँ चीन और नेपाल मिलकर कई नए रास्ते बना रहे हैं ताकि व्यापार और आने जाने में आसानी हो सके. जैसे तिब्बत में ग्यिरोंग और नेपाल में स्यापरू बेसी के बीच की कच्ची पगडंडी को चीन दो करोड़ डॉलर की लागत से पक्की सड़क में बदल रहा है.ल्हासा से तिब्बत के दूसरे बड़े शहर शिगात्से तक की रेल पटरी को काठमांडू तक बढ़ाने की योजना भी है. कुल मिलाकर हिमालय की दीवार को भेदकर चीन अपनी व्यापारिक पैठ दक्षिण एशिया तक बनाना चाहता है.नेपाल के वरिष्ठ पत्रकार-विश्लेषक और हिमाल साउथएशिया पत्रिका के संपादक कनक मणि दीक्षित मानते हैं कि नेपाल और चीन के बीच में हिमालय की रुकावट अब नहीं रह गई है.उन्होने बीबीसी हिंदी से एक बातचीत में कहा, ""पहले नेहरू और चाउ एन लाई के बीच अघोषित समझौता था कि नेपाल हिमालय के दक्षिण में है इसलिए भारत के प्रभावक्षेत्र में रहेगा. पर अब अर्थव्यवस्था बदली है और नेपाल में राजनीतिक अस्थिरता की वजह से चीन की दिलचस्पी बढ़ गई है. भारत भी अब इसे सिर्फ़ अपने प्रभावक्षेत्र वाले देश के तौर पर नहीं देखता बल्कि इस बात के प्रति सतर्क है कि चीन यहाँ कितना सक्रिय होगा.""दीक्षित मानते हैं कि बीजिंग ओलंपिक्स के दौरान नेपाल में तिब्बतियों के प्रदर्शनों के कारण चीन ने इस हिमालयी देश पर ध्यान देना शुरू किया है.इसके अलावा चीन ने नेपाल के राजनीतिक नेतृत्व से भी संपर्क प्रगाढ़ करने शुरु कर दिए हैं. दो हफ़्ते पहले नेपाल की एकीकृत माओवादी पार्टी के चेयरमैन पुष्प कमल दहाल (प्रचंड) चीन गए थे और उसके बाद उनके भारत आने की संभावना भी है.कनक मणि दीक्षित के मुताबिक राजशाही के दौर में विदेशी ताकतें सिर्फ़ राजमहल से संपर्क रखती थीं पर अब राजनीतिक अस्थिरता को देखते हुए कोई यह नहीं कह सकता कि आने वाले दिनों में नेपाल में कौन सी राजनीतिक ताकत मज़बूत होगी. इसलिए चीन ने राजनीतिक स्तर पर भी सभी पार्टियों से संपर्क बढ़ाना शुरू कर दिया है.विश्लेषक मानते हैं कि चीन की नेपाल में बढ़ती दिलचस्पी थोड़े वक़्त के लिए नहीं है बल्कि वो अगले 25-30 साल की योजना के तहत ये काम कर रहा है.चीन ने नेपाल के साथ सांस्कृतिक आदान प्रदान शुरू किया है और चीन में छात्रवृत्ति पाने वाले छात्रों की संख्या भी बढ़ रही है.नेपाल के वरिष्ठ पत्रकार और विश्लेषक 





युबराज घिमिरे का कहना है कि चीन ख़ुद को दुनिया के साथ बड़े शिक्षा केंद्रों में शामिल करने की कोशिश कर रहा है.उन्होने कहा, ""एक दिन ऐसा भी आ सकता है जब नेपाल के भावी नेता पहले की तरह इलाहाबाद और वाराणसी में शिक्षित होने की बजाए बीजिंग और शंघाई से पढ़कर आएँ.""हालाँकि नेपाल की राजनीति में भारत का गहरा प्रभाव रहा है लेकिन वहाँ भारतीय मंसूबों को लेकर आम लोगों में गहरी आशंका भी पैठ गई है. कुछ साल पहले लोग ऋतिक रोशन की फ़िल्म का विरोध करने के लिए सड़कों पर उतर आए क्योंकि किसी ने अफ़वाह उड़ा दी थी कि उसमें नेपाल विरोधी बातें कही गई हैं.काठमांडू में आम लोगों से बात करके अंदाज़ा लगाया जा सकता है कि वो चीन को अपना दोस्त राष्ट्र मानते हैं और भारत के साथ साथ बीजिंग से भी बराबरी के संबंध बनाकर रखना चाहते हैं.काठमांडू के एक बाज़ार की ऊपरी मंज़िल में चल रहे स्कूल में चीनी भाषा सीखने आए राजू श्रेष्ठा चीन और वहाँ की भाषा में अपनी दिलचस्पी को इन शब्दों में बयान करते हैं, ""चीन की जनसंख्या डेढ़ अरब है और अगर इसका एक प्रतिशत टूरिस्ट भी नेपाल आते हैं तो हमें रोज़गार की कोई कमी नहीं रहेगी.""नेपाल के नौजवान अपने देश में चीन की बढ़ती दिलचस्पी को एक अवसर के तौर पर देखते हैं."
