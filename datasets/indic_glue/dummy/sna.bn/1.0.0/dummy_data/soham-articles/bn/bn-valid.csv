entertainment,"পোশাক বদলানোর মতো তিনি নাকি সঙ্গী বদলান। বি-টাউনে এমনই রটনা রণবীর কপূরের নামে। বলিউডের দুই দিভা দীপিকা পাডুকোন ও ক্যাটরিনা কাইফের সঙ্গে সম্পর্ক ভাঙার পরে এই মুহূর্তে আলিয়া ভট্টের সঙ্গে সম্পর্কে রয়েছেন রণবীর। কিন্তু টিনসেল টাউনে কান পাতলে শোনা যাচ্ছে, আলিয়ার সঙ্গেও নাকি তাঁর সম্পর্কে চিঁড় ধরেছে। 
দীপিকার সঙ্গে প্রতারণা করে সম্পর্ক ভেঙেছিলেন রণবীর। তার পরেই ক্যাটরিনার সঙ্গে প্রেম শুরু রণবীরের। সেই সম্পর্কেও খুবই উদাসীন ছিলেন তিনি। এছাড়া কপূর পরিবারের সম্মতিও ছিল না এই সম্পর্কে। এক সর্বভারতীয় সংবাদমাধ্যমের প্রতিবেদন থেকে জানা গিয়েছে, আলিয়ার সঙ্গেও তিনি নাকি খুবই উদাসীন। 
জানা গিয়েছে, রণবীর সম্পর্কে স্পেস পছন্দ করেন। অন্যদিকে আলিয়া সঙ্গীর সঙ্গে সমস্তটা ভাগ করে নিতে পছন্দ করেন। রণবীরের আলাদা নিজের জগৎ রয়েছে। সেই জগতে থাকার সময়ে ফোনে কথা বলা বা চ্যাট করা কোনওটাই না-পসন্দ রণবীরের। এই সব নিয়েই নাকি দু’জনের মধ্যে ইতিমধ্যেই জটিলতা তৈরি হয়েছে। সময় না দেওয়ার কারণে আলিয়া যথেষ্ট হতাশ হয়ে পড়েন। তবে তাতে তেমন গুরুত্ব দেন না রণবীর। এমনকী সম্পর্কে স্পেস না থাকার কারণে নাকি তিনি বিরক্তও। 
বেশ কিছুদিন বি-টাউনে গুঞ্জন, খুবই শীঘ্রই রণবীর-আলিয়ার বাগদান হবে। দুই পরিবারও এই নিয়ে খুব উৎসুক। তাই সম্পর্কের গতি কোন দিকে মোড় নেবে তা সময়ই বলে দেবে।"
sports,"সৌরভ গঙ্গোপাধ্যায়ের সঙ্গে অ্যান্ড্রু ফ্লিনটফের সেই অধ্যায় মনে আছে নিশ্চয়ই। যা ছিল লর্ডসের গ্যালারিতে সৌরভের জার্সি ওড়ানোর উৎস। সৌরভ আজ ক্রিকেট প্রশাসনের পিচে অনায়াসে ড্রাইভ করছেন। আর ফ্লিনটফ? সেই বস্তাপচা ভারত-বিদ্বেষী মনোভাব আঁকড়ে পড়ে আছেন।
হালফিলের ট্রেন্ড মেনে টুইটারে অ্যাকাউন্ট খুলেছেন অবশ্য। কিন্তু সোশ্যাল নেটওয়ার্কিং-এ এলেই মনোভাব পাল্টায় না। এবার ফ্লিনটফের নিশানায় কোহলি। গোটা পৃথিবী যখন মোহালির ইনিংসের পরে কোহলির বন্দনায় ব্যস্ত, তখনই ফ্লিনটফের টুইট, এইভাবে খেললে কোহলি বড়জোর জো রুট (ইংল্যান্ডের ব্যাটসম্যান) হতে পারবে। সময় লাগেনি পাল্টা আসতে। টুইটারেই অমিতাভ বচ্চন যে উত্তর দিয়েছেন, তা ফ্লিনটফের বহুদিন মনে থাকার কথা। বিগ-বি লিখেছেন, ‘‘কে রুট? একেবারে শিকড় থেকে উপড়ে ফেলব এই রুট-কে।’’
হিন্দিতে করা এই টুইট নিশ্চয়ই ফ্লিনটফকে কেউ ইংরেজিতে বুঝিয়ে দিয়েছেন। এর পরে আর মুখ খোলার সাহস দেখাননি।"
kolkata,"হোটেলের নিরাপত্তাকর্মীর ভুল বোঝাবুঝিতে অনুষ্ঠানে যোগ দিতে এসে হয়রানির শিকার নিউটাউনের বিধায়ক সব্যসাচী দত্ত। আর তার জেরে  ওই নিরাপত্তাকর্মীকে  মারধরের অভিযোগ উঠল বিধায়কের কয়েকশো অনুগামীর বিরুদ্ধে। গতকাল রাতে এই ঘটনায় চাঞ্চল্য ছড়িয়েছে। পরে পুলিস এসে আটক করে ওই নিরাপত্তাকর্মীকে। যদিও মারধরের ঘটনা অস্বীকার করেছেন বিধায়ক।  
 ওয়েব ডেস্ক: হোটেলের নিরাপত্তাকর্মীর ভুল বোঝাবুঝিতে অনুষ্ঠানে যোগ দিতে এসে হয়রানির শিকার নিউটাউনের বিধায়ক সব্যসাচী দত্ত। আর তার জেরে  ওই নিরাপত্তাকর্মীকে  মারধরের অভিযোগ উঠল বিধায়কের কয়েকশো অনুগামীর বিরুদ্ধে। গতকাল রাতে এই ঘটনায় চাঞ্চল্য ছড়িয়েছে। পরে পুলিস এসে আটক করে ওই নিরাপত্তাকর্মীকে। যদিও মারধরের ঘটনা অস্বীকার করেছেন বিধায়ক।   বুধবার সন্ধ্যায় অনুষ্ঠানে যোগ দিতে নিউটাউনের একটি হোটেলে যান বিধায়ক সব্যসাচী দত্ত। হোটেলের মেন গেটে কর্তব্যরত নিরাপত্তাকর্মী বিধায়ককে জিজ্ঞাসা করেন তিনি কোথায় যাবেন। অভিযোগ, অনুষ্ঠানের কথা বললে ওই নিরাপত্তাকর্মী বিধায়কের নিরাপত্তারক্ষীদের জানান পাশের গেট দিয়ে ঢুকতে হবে। এরপর পাশের গেটে গিয়ে দেখা যায় সেখানে একটি বিয়েবাড়ির অনুষ্ঠান চলছে। এরপর ভুলবোঝাবুঝি হয়েছে বুঝতে পেরে অন্য রাস্তা দিয়ে বিধায়ককে ভিতরে নিয়ে যান অনুষ্ঠানের উদ্যোক্তারা। ঘটনাস্থলে গিয়ে ওই নিরাপত্তাকর্মীকে আটক করে পুলিস। পরে খবর পেয়ে ঘটনাস্থলে যান হোটেলের লিঁয়াজো অফিসার তথা বিধাননগর টাউন তৃণমূলের মহিলা নেত্রী শ্রদ্ধা চ্যাটার্জি। যদিও নিরাপত্তাকর্মীকে মারধরের অভিযোগ অস্বীকার করেছেন বিধায়ক সব্যসাচী দত্ত।"
kolkata,"পরীক্ষার আগের সাজেশন হুবুহু মেলেনি শাসকের। লোকসভা, পঞ্চায়েত, পুরসভার প্রশ্নপত্রের সঙ্গে মিলিয়েই বিধানসভার পরীক্ষায় প্রশ্নপত্র সেট করে পরীক্ষায় বসতে চাইলেও কার্যত সেটা হয়নি। দিল্লির নির্বাচনী পরীক্ষক (নির্বাচন কমিশন) এবার ছিলেন একেবারে কড়া। ৭ দফা প্রশ্ন পত্রে রাজনীতির ভূগোল আর বিজ্ঞানে কাজ করেনি কোনও রাজনৈতিক রসায়ন। তাই, গণ টোকাটুকির প্রশ্নটা এবার আর খাটছে না। 'ছাপ্পা ভোট' হয়েছে একথা বিরোধীরাও দাবি করছেন না। সাধারণ মানুষের কাছে এই ভোটে একশোয় একশো পেয়েছে পুলিস আর সেনা জাওয়ান। আর এই সব 'উলট পুরাণে' বিরোধীদের দাবি ভোটের পাটিগণিতে কাস্তে হাতুড়ি মিলে হয়ে গেছে 'জোট সরকার'। সব পক্ষই মানছেন ২০১৬ বিধানসভা ভোট নজিরবিহীন, বাংলায় এতদিন যে ট্র্যাডিশন ছিল ঠিক তার ভিন্ন মেরুতে ভোট দেখেছে মানুষ, ভোট দিয়েছে মানুষ। একেবারে খাঁটি ভোটের তত্ত্ব লোকচর্চার হট 'কেক'। এখন সওয়াল একটাই কী হবে দাদা?
 কলকাতা: পরীক্ষার আগের সাজেশন হুবুহু মেলেনি শাসকের। লোকসভা, পঞ্চায়েত, পুরসভার প্রশ্নপত্রের সঙ্গে মিলিয়েই বিধানসভার পরীক্ষায় প্রশ্নপত্র সেট করে পরীক্ষায় বসতে চাইলেও কার্যত সেটা হয়নি। দিল্লির নির্বাচনী পরীক্ষক (নির্বাচন কমিশন) এবার ছিলেন একেবারে কড়া। ৭ দফা প্রশ্ন পত্রে রাজনীতির ভূগোল আর বিজ্ঞানে কাজ করেনি কোনও রাজনৈতিক রসায়ন। তাই, গণ টোকাটুকির প্রশ্নটা এবার আর খাটছে না। 'ছাপ্পা ভোট' হয়েছে একথা বিরোধীরাও দাবি করছেন না। সাধারণ মানুষের কাছে এই ভোটে একশোয় একশো পেয়েছে পুলিস আর সেনা জাওয়ান। আর এই সব 'উলট পুরাণে' বিরোধীদের দাবি ভোটের পাটিগণিতে কাস্তে হাতুড়ি মিলে হয়ে গেছে 'জোট সরকার'। সব পক্ষই মানছেন ২০১৬ বিধানসভা ভোট নজিরবিহীন, বাংলায় এতদিন যে ট্র্যাডিশন ছিল ঠিক তার ভিন্ন মেরুতে ভোট দেখেছে মানুষ, ভোট দিয়েছে মানুষ। একেবারে খাঁটি ভোটের তত্ত্ব লোকচর্চার হট 'কেক'। এখন সওয়াল একটাই কী হবে দাদা? হাওড়া থেকে হাবড়া, শিয়ালদাহ থেকে চাকদা আম জনতা এখন বাদাম ভাজা, মিল্কোস, লস্যি, মুড়ির থেকেও নিজের ঠোঁট আর মুখকে বেশি ব্যস্ত রেখেছে যুক্তি-তক্ক-গপ্পে। কী হবে দাদা? ধুস! দিদি ছাড়া বাংলার মুখ্যমন্ত্রী হওয়ার মত একটা মুখ দেখান তো? শুরুটা এভাবেই হয়েছিল পাড়ার লাল দা আর সবুজ কাকুর।
 লাল দা- ঘূষখোররা আবারও সরকার করবে?সবুজ কাকু- ৩৪ বছরে লুঠ হয়েছে! লাল দা- বাজারে চাউড় হয়েছে, সারদা-নারদার সরকার আর নেই দরকার।সবুজ কাকু- মালাবদল করলেই মানুষের মন বদল হয় না (রাহুল গান্ধী ও বুদ্ধদেবের যৌথ সভায়, রাজনীতির মালাবদল)। উন্নয়ন, উন্নয়ন আর উন্নয়ন। দিদির একটাই কথা, কাজের কথা। শেষ কথা। লোকসভা ভোটে তো কম্পাস দিয়ে মাপতে হয়েছে, সিপিএম কোথায়! পঞ্চায়েতে হাওয়া হয়ে গিয়েছে সব বিরোধী।
 লাল দা- মশাই, সব কি হাতের মোয়া নাকি? উত্তরের হাওয়া ঢুকছে দক্ষিণে। পাহাড় থেকে অশোক মডেল নিয়ে এসেছে। কেমন টাইট দিয়েছে মন্ত্রী গৌতমকে, একেবারে দলের জেলা সভাপতি থেকে নামিয়ে নিয়ে আসতে হয়েছে। নাককাটাদের দলের এবার কানটাও কাটা যাবে। জোটের জোর টক্কর হবে। স্টেশন এসে গেছে, দাদা দেখি নামবো।সবুজ কাকু- যাচ্ছেন কই, আমিও তো একই বাসে উঠব। আলিমুদ্দিন যাবেন তো? আমি মৌলালি হয়েই তৃণমূল ভবন যাবো। দাঁড়ান দাঁড়ান। এক সঙ্গেই যাবো। লাল দা- বড্ড গরম। একটু ঠাণ্ডা জল ভরে নিই।সবুজ কাকু- হা হা হা। দেখলেন তো। এও দিদির দান, 'ঠাণ্ডা ঠাণ্ডা কুল কুল, এবার আবার তৃণমূল'।লাল দা- দাদার কথাটা ভুলে গিয়েছেন নাকি! 'ঠাণ্ডা ঠাণ্ডা কুল কুল, জেলে যাবে তৃণমূল'। লাল দা- বাসে বড্ড ভিড় হচ্ছে ইদানীং।সবুজ কাকু- এসি চাপবেন নাকি? ৩৪ বছরে এসি বাস ছিল নাকি?লাল দা- একটু মুখ বেকিয়ে, এতো সেন্ট্রাল প্রোজেক্ট দাদা।সবুজ কাকু- আহা, কী আরাম। ঠাণ্ডা ঠাণ্ডা, কুল কুল। ডবল সেঞ্চুরি। ডবল সেঞ্চুরি। ২০০ আসনে জিতবে। দিদি মুখ্যমন্ত্রী হবে। দ্বিতীয় বার ক্ষমতায় আসবে ডবল অঙ্ক নিয়ে।লাল দা- জানেন তো, নারদ মুনি নবান্নে হানা দিয়েছিল। আর সে খবর রটে যেতেই রাজ্যের মানুষ বলছে, 'চোরেদের সরকার, আর নেই দরকার'।সবুজ কাকু- এত জ্ঞান না দিয়ে, বলুন, কটা আসন পাবেন মশাই?লাল দা- সে তো ১৯ মে'ই দেখবেন। ক্ষমতায় এবার জোট। 'ম্যাজিক ফিগার'।সবুজ কাকু- ফিগার তো হয় মডেলের। আপনাদের কী হবে?লাল দা- একটু আগে বললাম যে, 'অশোক মডেল'। 
লাল দা- শিয়ালদাহ এসে গিয়েছে, মৌলালি নামব।সবুজ কাকু- দাদা ভাড়াটা কিন্তু আমি কাটব! কন্ডাক্টরের দিকে হাত বাড়িয়ে দাদা একটা মৌলালি একটা পার্কসার্কাস দেখি।লাল দা- কী অদ্ভুদ, সোজা পথে একসঙ্গে এসে শেষে কিন্তু আপনিও 'বা দিকে'। মৌলালি থেকে বা দিকে মোড় নেবে এই বাস। রাজ্যও কিন্তু বামমুখী।সবুজ কাকু- কিছুটা থমকে, দাদা, রাজ্যে যেই আসুক, তাঁরা শাসকই থাকবে, আমাদের পরিচয় হবে শোষিত।"
kolkata,"১৪ জুলাই রেজ্জাক মোল্লার ইফতার পার্টিতে আমন্ত্রিত হতে চলেছেন মুকুল রায়। এবং আমন্ত্রণ পেলে যাওয়ার জন্যও তৈরি তিনি। দুই শিবিরের দুই প্রাক্তন হেভিওয়েটের প্ল্যানিং-এ এবার কোন পলিটিকাল ইকুয়েশন? অপেক্ষায় রাজনৈতিক মহল।  
 ওয়েব ডেস্ক: ১৪ জুলাই রেজ্জাক মোল্লার ইফতার পার্টিতে আমন্ত্রিত হতে চলেছেন মুকুল রায়। এবং আমন্ত্রণ পেলে যাওয়ার জন্যও তৈরি তিনি। দুই শিবিরের দুই প্রাক্তন হেভিওয়েটের প্ল্যানিং-এ এবার কোন পলিটিকাল ইকুয়েশন? অপেক্ষায় রাজনৈতিক মহল।   রেজ্জাক মোল্লা ও মুকুল রায়। রাজ্য রাজনীতির দুই হেভিওয়েট। কিন্তু দুজনেরই সময়টা ভাল যাচ্ছে না। 
 
বাম জমানায় ভূমি রাজস্ব মন্ত্রী ও ভাঙড় এলাকায় দাপুটে সিপিএম নেতা ছিলেন রেজ্জাক। সিপিএম বহিষ্কার করার পর রাজনৈতিক মঞ্চ গড়েছেন তিনি।
কদিন আগেও তৃণমূলের অলিখিত নাম্বার টু ছিলেন মুকুল রায়। সারদায় সিবিআই তদন্তে সন্দেহজনক অবস্থানের জেরে সব পদ খুইয়ে আপাতত দলে কোণঠাসা তিনি। প্রাক্তন হেভিওয়েট, এখন কোণঠাসা এই দুই নেতাই এবার আসছেন একমঞ্চে। ১৪ জুলাই হজ হাউসে ইফতার পার্টি দিচ্ছেন রেজ্জাক মোল্লা। আমন্ত্রণ জানাবেন মুকুল রায়কেও। রেজ্জাক জানিয়েছেন,  ইফতার পার্টিতে তিনি অবশ্যই মুকুল রায়কে আসতে বলবেন। মুকুল রায়ও জানিয়েছেন, আমন্ত্রণ পেলে অবশ্যই রেজ্জাক মোল্লার ইফতার পার্টিতে যাবেন। আপাতদৃষ্টিতে মনে হবে নেহাতই সাংস্কৃতিক সৌজন্য। তবে রাজনৈতিক কারবারিরা বলছেন ইদানিং ইফতার পার্টির গুরুত্ব অনেক।
 
ইফতার-সমান্তরাল মঞ্চ?  ২৮ জুন নিজাম প্যালেসে এক মুকুল ঘনিষ্ঠের ইফতার পার্টি কার্যত হয়ে উঠেছিল সমান্তরাল রাজনীতির মঞ্চ। পার্টিতে যোগ দিয়ে দল থেকে সাসপেন্ড হন মুকুল ঘনিষ্ঠ দুই বিধায়ক শিউলি সাহা ও শীলভদ্র দত্ত। রেজ্জাকের ইফতারেও তাঁরা আমন্ত্রিত। আমন্ত্রণ জানানো হবে কংগ্রেস নেতা সোমেন মিত্রকেও।  ইফতার-সংখ্যালঘু রাজনীতি?
 
ইফতারকে ঘিরে সংখ্যালঘু রাজনীতির সমীকরণও উড়িয়ে দেওয়া হচ্ছে না। মমতা বন্দ্যোপাধ্যায়ের সংখ্যালঘু ভোটব্যাঙ্কে ধস নামানোই মুকুল রায়ের লক্ষ্য বলে ধারণা বিশেষজ্ঞদের। আটই জুলাই তাঁর ফুরফুরা শরিফ সফর সেই জল্পনাকেই ইন্ধন দিচ্ছে। আবার রেজ্জাক মোল্লার মঞ্চও, সংখ্যালঘুদের দাবিদাওয়া নিয়ে সরব। একমঞ্চে দুই চাপে থাকা নেতার উপস্থিতিতে কোন সমীকরণ গড়ে ওঠে সেদিকে কৌতুহল নিয়েই তাকিয়ে রাজনৈতিক মহল।"
kolkata,"নিজস্ব প্রতিবেদন : এ যেন সৌজন্যবোধের লড়াই চলছে! কার সৌজন্যবোধ কত বেশি? কে কাকে টেক্কা দেবে? শনিবার রাজ্য রাজনীতি সাক্ষী থাকতে চলেছে যুযুধান তৃণমূল-বিজেপির মধ্যে এই সৌজন্যবোধের দড়ি টানাটানির। শনিবার মেয়ো রোডে অমিত শাহের সভা। শনিবার সকালে শহরে এসে পৌঁছবেন বিজেপি সভাপতি। সভার প্রস্তুতিতে এক চুলও খামতি রাখতে নারাজ বিজেপি শিবির। এদিকে, সভাস্থল জুড়ে মমতা বন্দ্যোপাধ্যায় ও তৃণমূল কংগ্রেসের পোস্টার-ব্যানারে ছড়াছড়ি। এই নিয়ে শুরু হয়ে গেছে দু-দলের তরজা। বিজেপির তরফে অভিযোগ, এসবই তৃণমূলের চক্রান্ত। যদিও বিজেপি রাজ্য সম্পাদক সায়ন্তন বসু জানিয়েছেন, অমিত শাহের স্পষ্ট নির্দেশ রয়েছে পোস্টার না খোলার জন্য। তাই একটা পোস্টারও খোলা হবে না। তৃণমূলের পোস্টার না খোলা বিজেপি সৌজন্যবোধের পরিচয় বলেই দাবি করেছে গেরুয়া শিবির। যদিও পোস্টার সংক্রান্ত সব অভিযোগই হাওয়ায় উড়িয়ে দিয়েছেন তৃণমূলের মহাসচিব পার্থ চট্টোপাধ্যায়। তাঁর সাফ বক্তব্য, বাংলায় মমতা বন্দ্যোপাধ্যায় ছবি থাকবে না তো কার থাকবে? তবে সৌজন্যবোধের লড়াইয়ে বিজেপিকে একা জমি ছাড়তে রাজি নয় তৃণমূল। অমিত শাহের সভার দিনেই জাতীয় নাগরিক পঞ্জির প্রতিবাদে রাজ্যজুড়ে বিক্ষোভ কর্মসূচি পালন করবে তৃণমূল। শনিবারের সভায় এনআরসি নিয়ে অমিত শাহ তোপ দাগবেন বলে আশা দলের নেতাকর্মীদের। অন্যদিকে, তখনই রাস্তায় থাকবে তৃণমূল। কিন্তু সেই কর্মসূচি থেকে বাদ রাখা হয়েছে কলকাতাকে। কলকাতায় কোনও বিক্ষোভ কর্মসূচি পালন করবে না শাসকদল। বিজেপি সভাপতির সফরে সৌজন্য দেখাতেই এই সিদ্ধান্ত বলে জানিয়েছেন পার্থ চট্টোপাধ্যায়।"
