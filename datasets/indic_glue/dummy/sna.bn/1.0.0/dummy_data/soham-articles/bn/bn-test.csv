kolkata,"কেউ কেউ আজ ঘর ছেড়ে বেরোননি গোলমালের ভয়ে। কেউ কেউ বেরোননি ধর্মঘটের সমর্থনে। একই অবস্থা বন্‍‍ধের দিনের অফিস করিয়েদেরও। নবান্ন, মহাকরণ থেকে বিভিন্ন সরকারি অফিসে আজ হাজিরা প্রচুর। তবে এর কতটা ভয়ে, আর কতটা কর্মসংস্কৃতির প্রতি ভক্তিতে, বলা মুশকিল।সকাল সোয়া দশটা। বনধের জেরে মহাকরণের সামনের রাস্তা শুনসান। অথচ ভেতরে তখনই হাজির প্রায় তিরিশ শতাংশ সরকারি কর্মী। কিন্তু কি ভাবে?
 ব্যুরো: কেউ কেউ আজ ঘর ছেড়ে বেরোননি গোলমালের ভয়ে। কেউ কেউ বেরোননি ধর্মঘটের সমর্থনে। একই অবস্থা বন্‍‍ধের দিনের অফিস করিয়েদেরও। নবান্ন, মহাকরণ থেকে বিভিন্ন সরকারি অফিসে আজ হাজিরা প্রচুর। তবে এর কতটা ভয়ে, আর কতটা কর্মসংস্কৃতির প্রতি ভক্তিতে, বলা মুশকিল।সকাল সোয়া দশটা। বনধের জেরে মহাকরণের সামনের রাস্তা শুনসান। অথচ ভেতরে তখনই হাজির প্রায় তিরিশ শতাংশ সরকারি কর্মী। কিন্তু কি ভাবে? সকাল সাড়ে দশটা। নব মহাকরণের সামনের গেটে তখন হুড়মুড়িয়ে ঢুকছেন সরকারি কর্মীরা। রোজই দশটা-পাঁচটা অফিস। তবে অন্যদিন এত তাড়া থাকে না সরকারি কর্মীদের। তবে সরকারি ফরমানের জেরে এদিন ঝুঁকি নিতে রাজি হননি কেউই। একই দৃশ্য রাজ্যের নতুন সচিবালয় নবান্নে। এগারোটার মধ্যেই হাজির  প্রায় সিংহভাগ সরকারি কর্মী। গঙ্গার ওপাড়ে অফিস হওয়ায় শুরু থেকেই নবান্নে কর্মীরা দেরি করে যেতেই অভ্যস্ত। অথচ এদিনটা ছিল ব্যতিক্রম। কেন?"
entertainment,"সদ্য মাসি হয়েছেন। তাঁর বোনের ছেলে তৈমুরকে নিয়ে এখন তুমুল আলোচনা মিডিয়ায়। কিন্তু না, সে জন্য নয়। বরং অন্য এক কারণে এখন শিরোনামে তৈমুরের মাসি করিশ্মা কপূর। বি-টাউনের গুঞ্জন, বয়ফ্রেন্ড সন্দীপের সঙ্গে নাকি এনগেজমেন্ট হয়ে গিয়েছে তাঁর। আর কয়েক মাসের মধ্যেই হয়ত নতুন করে সংসার পাতবেন তিনি। দীর্ঘ সমস্যার পর সঞ্জয় কপূরের সঙ্গে এ বছরই বিবাহবিচ্ছেদ হয়ে গিয়েছে করিশ্মার। সঞ্জয়ের সঙ্গে সেপারেশনের সময় থেকেই শোনা গিয়েছিল মুম্বইয়ের ব্যবসায়ী সন্দীপ তোশনিওয়ালের সঙ্গে সম্পর্ক শুরু হয়েছে নায়িকার। সম্প্রতি ইনস্টাগ্রামে একটি ছবি শেয়ার করেছেন যেখানে তিনি। ছবিতে তাঁর আঙুলের হিরের আংটি দেখেই এনগেজমেন্টের জল্পনা ছড়িয়েছে। অনেকেই বলছেন, চুপি চুপি সন্দীপের সঙ্গে এনগেজমেন্ট সেরে ফেলেছেন করিশ্মা। দিন কয়েক আগে কপূর বাংলো থেকে একসঙ্গে দু’জনকে বেরোতেও দেখা গিয়েছিল। তারপরই জল্পনা ছড়ায়, ছেলে কিয়ান এবং মেয়ে সমীরাকে নিয়ে এ বার সন্দীপের অ্যাপার্টমেন্ট শিফট করবেন করিশ্মা। যদিও এ বিষয়ে এখনও কপূর পরিবারের কেউই মুখ খোলেননি।"
national,"বেওয়ারিশ কুকুর দিয়ে হামলা হতে পারে দিল্লি বিমানবন্দরে। এই আশঙ্কায় বিমানবন্দর থেকে বেওয়ারিশ কুকুর সরানোর আবেদন জানালেন দিল্লি বিমানবন্দর কর্তৃপক্ষ। দক্ষিণ দিল্লি পুরসভাকে এই প্রেক্ষিতে আবেদনও জানিয়েছে তাঁরা। 
দিল্লি বিমানবন্দর কর্তৃপক্ষের মতে, যেভাবে বেওয়ারিশ কুকুর বাড়ছে তাতে এদের নাশকতার ছকে সন্ত্রাসবাদীরা ব্যবহার করতেই পারে। এই বিমানবন্দরেসর্বোচ্চ স্তরের নিরাপত্তা নজরদারি থাকে। কিন্তু, তার পরেও এই বেওয়ারিশ কুকুর হঠাতে বাধা হয়ে দাঁড়াচ্ছে প্রাণিকল্যাণ আইন। 

দক্ষিণ দিল্লি পুরসভাকে দেওয়া চিঠিতে বলা হয়েছে, জনসমাগম হয় এমন জায়গায় কুকুরদের সঙ্গে বিস্ফোরক বেঁধে পাঠিয়ে দিতে পারে জঙ্গিরা। কুকুরদের আত্মঘাতী জঙ্গির মতো ব্যবহার করা হতে পারে। বিশেষ করে পাঠানকোটের ঘটনার পর এই ধরনের আশঙ্কা উড়িয়ে দেওয়া যাচ্ছে না বলেও জানিয়েছেন দিল্লি বিমানবন্দর কর্তৃপক্ষ। তবে, এই নিয়ে সিদ্ধান্ত নিতে সময় লাগবে বলে জানিয়েছে দক্ষিণ দিল্লি পুরসভা।"
kolkata,"নিজস্ব প্রতিনিধি:  মেয়র শোভন চট্টোপাধ্যায়ের বাড়ির সামনেই প্রকাশ্যে চলল গুলি। এক প্রোমোটারকে লক্ষ্য করে গুলি চালানোর অভিযোগ। অল্পের জন্য রক্ষা পান ওই প্রোমোটার রবিবার রাত ৮.১০ মিনিট নাগাদ ঘটনাটি ঘটে। জানা গিয়েছে, মিলন চট্টোপাধ্যায় নামে ওই প্রোমোটার প্রাক্তন দমকলকর্মী। অবসরের পর থেকে তিনি এই কাজ করেন। মিলন চট্টোপাধ্যায়ের পরিবার সূত্রে জানা গিয়েছে, এদিন সন্ধ্যায় এক ব্যক্তির তাঁদের বাড়ির পিছনে এসে ডাকে। বাড়ি থেকে বের হলেও মিলন চট্টোপাধ্যায়কে লক্ষ্য করে গুলি চালায় ওই ব্যক্তি। কিন্তু তিনি ঘরে ঢুকে পড়ায় গুলি লক্ষ্যভ্রষ্ট হয়। ১৯৯৮ সালেও একবার তাঁকে লক্ষ্য করে গুলি চালানো হয়েছিল বলে অভিযোগ। ঘটনাস্থলে রয়েছে পর্ণশ্রী থানার পুলিস। রাস্তার ধারে ট্রাফিক সিগন্যালের সিসিটিভি ফুটেজ খতিয়ে দেখছে পুলিস।"
national,"খাতায় কলমে বিশ্বের বৃহত্তম গণতন্ত্র ভারতবর্ষ। কিন্তু নির্বাচনে অংশ গ্রহণের ব্যাপারে জনগণের একটি বড় অংশের উদাসীনতা ও অসচেতনার বিষয়টিও উড়িয়ে দেওয়ার মতো নয়। আগামী বিধানসভা নির্বাচনে জনগণের অংশগ্রহণ বাড়াতে তাইচেষ্টার খামতি রাখছে নারাজস্থান পুলিশ। এবার নব্বই দশকের জনপ্রিয় ছবি ‘করণ অর্জুন’-এর একটি বিখ্যাত সংলাপকে ব্যবহার করল তারা। শাহরুখ খান ও সলমন খান অভিনীত 'করণ অর্জুন' ছবিতে রাখি গুলজারের কণ্ঠে বিখ্যাত সেই সংলাপটি হল-‘‘মেরে বেটে আয়েঙ্গে, মেরে করণ অর্জুন আয়েঙ্গে।’’ সেই সংলাপের অনুকরণে একটি মিম বানিয়েছে রাজস্থান পুলিশ। ওই মিমে রাখি গুলজার বলছেন, ‘‘মেরে করণ অর্জুন জরুর আয়েঙ্গে/ ভোট দেনে তো জরুর আয়েঙ্গে।’’ বাংলায় ব্যাপারটা দাঁড়াবে অনেকটা এরকম- আমার করণ অর্জুন নিশ্চয় আসবে/ ভোট দিতে তো অবশ্যই আসবে।  মিমের নীচে শাহরুখ-সলমন হেসে একসঙ্গে বলছেন, ‘‘দো ভোট।’’ मेरे वोटर #KaranArjun आएगें। बिना किसी लालच और लोभ के अपने मर्ज़ी से #vote देने आएगें। फिर चाहे ज़मीन की छाती फाड् के आएं या आसमान का सीना चीर के आएं पर वो आएंगे क्यूंकि वो अपने वोट की महत्ता को जानते हैं।  आप भी वोट के मूल्य को समझे और #7दिसंबर को मत देने अवश्य आए।@iamsrk pic.twitter.com/t4SgYNTK6u এই মিমে রাজস্থানের ভোটারদের ছবির মুখ্য দুই চরিত্র করণ ও অর্জুনের সঙ্গে তুলনা করা হয়েছে। এবং ভোটারদের ঘুষ ও প্রলোভনে পা না দিয়ে, স্বতস্ফূর্তভাবে ৭ ডিসেম্বর ভোটকেন্দ্রে আসার জন্য আহ্বান জানানো হয়েছে। এর আগে দীপিকা পাড়ুকোনের ডেবিউ ছবি 'ওম শান্তি ওম'-এর একটি বিখ্যাত সংলাপকেও ভোট প্রচারের কাজে ব্যবহার করেছিল রাজস্থান পুলিশের সোশ্যাল মিডিয়া টিম।সেখানে তারা বলেছিল, ""এক চুটকি সিন্দুর অউর ভোট, দোনো কি কিমত জানতে হ্যায় হম।""  याद है #OmShantiOm का वो एक चुटकी वाला dialogue?  एक चुटकी सिन्दूर की कीमत रमेश बाबू जाने या न जाने पर हमारे voters जानते हैं की#Democracy की शान होता है 1 वोट#Voters का अधिकार होता है 1 वोट #7दिसंबर मतदान अवश्य करें#RajasthanElection2018 #MeraVoteMeriSarkar@SpokespersonECI pic.twitter.com/kjxqs1t29W"
kolkata,"নারদ স্টিংয়ের রহস্য খুঁজতে তৃণমূল বিধায়ক ইকবাল আহমেদকে লালবাজারে ডেকে জিজ্ঞাসাবাদ করলেন কলকাতা পুলিসের গোয়েন্দারা। তাঁর সঙ্গে কথা বলে একাধিক প্রভাবশালীর নাম উঠে এসেছে বলে লালবাজার সূত্রে খবর।
 ওয়েব ডেস্ক: নারদ স্টিংয়ের রহস্য খুঁজতে তৃণমূল বিধায়ক ইকবাল আহমেদকে লালবাজারে ডেকে জিজ্ঞাসাবাদ করলেন কলকাতা পুলিসের গোয়েন্দারা। তাঁর সঙ্গে কথা বলে একাধিক প্রভাবশালীর নাম উঠে এসেছে বলে লালবাজার সূত্রে খবর। নারদকাণ্ডের তদন্তে নেমে একাধিকবার নারদ নিউজের কর্ণধার ম্যাথু স্যামুয়েলকে ডেকে পাঠিয়েছে কলকাতা পুলিস। কিন্তু নানা যুক্তিতে হাজিরা এড়িয়ে গিয়েছেন ম্যাথু। ম্যাথুর মোবাইলের কল রেকর্ড এবং ব্যাঙ্ক স্টেটমেন্ট খতিয়ে দেখে পুলিস জানতে পারে,ম্যাথুর সঙ্গে একাধিকবার ফোনে কথা হয়েছে ইকবাল আহমেদের। একাধিকবার দেখা হয়েছে খানাকুলের বিধায়কের সঙ্গে। দুজনের কেন এতবার ফোন? কেন এতবার দেখা? কীভাবেই বা কলকাতা পুরসভার ডেপুটি মেয়রের সঙ্গে যোগাযোগ হল ম্যাথু স্যামুয়েলের? কার মাধ্যমেই বা যোগাযোগ হল? শুধু তাই নয়, বর্ধমানের প্রাক্তন পুলিস সুপার এসএমএইচ মির্জাকে জিজ্ঞাসাবাদেও উঠে আসে ইকবালের নাম। এইসব প্রশ্নের উত্তর খুঁজতেই ইকবালকে লালবাজারে ডেকে জিজ্ঞাসাবাদ করেছে পুলিস। দুঘণ্টা জিজ্ঞাসাবাদ করা হয় তাঁকে। তাঁর বয়ানও রেকর্ড করা হয়েছে। লালবাজার সূত্রে খবর, তাঁর গাড়ির চালক রিপন স্ট্রিটের বাসিন্দা তাজদার মির্জা ম্যাথুর সঙ্গে তাঁর পরিচয় করিয়ে দেয় বলে দাবি করেছেন ইকবাল আহমেদ। তবে ইকবালকে জিজ্ঞাসাবাদ করে কলকাতার নামী এক ব্যবসায়ীর নাম জানা গেছে বলে দাবি পুলিসের। কলকাতা পুলিসের গোয়েন্দা প্রধান বিশাল গর্গ জানিয়েছেন, তদন্তের স্বার্থে তাজদার আহমেদকে তলব করা হবে। নারদ স্টিং ফুটেজে টাকা নিতে দেখা যায় এসএমএইচ মির্জা, ইকবাল আহমেদকে। কিন্তু সেই ফুটেজ এখন কোর্টের হেফাজতে। তাই স্টিং রহস্যের উত্স খুঁজতে এবং ম্যাথু স্যামুয়েলের ভূমিকা খতিয়ে দেখতে মির্জা এবং ইকবালকে জিজ্ঞাসাবাদ করল কলকাতা পুলিস।"
