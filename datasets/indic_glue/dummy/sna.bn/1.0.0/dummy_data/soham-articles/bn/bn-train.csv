entertainment,"প্রজাপতি প্রজাপতি আমার ইচ্ছে হয়ে, বনে বনে ঘাসে ঘাসে ওড়ে আর ফেরে...
সেই সুর যা ফিরিয়ে দেয় শৈশবের সুগন্ধ। সবিতা চৌধুরী। যাঁর কণ্ঠ অপূর্ব সব গানগুচ্ছ উপহার দিয়েছে সব প্রজন্মের গানপ্রেমীদের। দুরারোগ্য কর্কটরোগে আক্রান্ত সেদিনের সবিতা। গত কয়েক বছর ধরে নিরন্তর লড়াইয়ের পর এখন প্রহর গুনছেন । যেকোনও দিনই আসতে পারে সেই ভয়ঙ্কর দিনটি।
এখন তাঁর বড় মেয়ে অন্তরা চৌধুরীর কাছেই আছেন তিনি। রুবি হাসপাতালের খুব কাছেই বড় মেয়ের কাছেই কাটাতে চান জীবনের শেষ কয়েকটি দিন। আজই এবেলা.ইন কে জানালেন অন্তরা।
স্বামী সলিল চৌধুরীর অনুরোধেই প্রথম অ্যালবামে গাওয়া গান মরি হায় গো হায়। সবিতার কণ্ঠস্বরের জাদুতে সেই গান শাশ্বত হয়ে আছে। 
এখন এই আনন্দের শহরে একলা শুয়ে সবিতা। সুরের সেই ঝর-ঝর-ঝরণা যে আজ নিরুচ্চার"
state,"দীর্ঘ সাত মাসের প্রতীক্ষার পর সোমবার সকালে এসে পৌঁছল কলকাতা মেট্রো রেলের নতুন এসি রেক। গত ডিসেম্বরে ওই রেকটি এসে পৌঁছনোর কথা থাকলেও একাধিক কারণে রেক পেতে অনেকটা দেরি হল বলে মেট্রো সূত্রের খবর। 
চেন্নাইয়ের ইন্টিগ্রাল কোচ ফ্যাক্টরিকে (আইসিএফ) দু’টি এসি রেকের বরাত দেওয়া হয়েছিল। তার মধ্যে প্রথম রেকটি এদিন এসে পৌঁছেছে। দ্বিতীয় রেকটি পৌঁছনোর কথা অগস্টের তৃতীয় সপ্তাহে। এখনকার এসি রেকগুলির তুলনায় নতুন এসি রেক প্রযুক্তিগতভাবে অনেকটাই এগিয়ে বলে। জানা গিয়েছে, চলতি বছরের শেষে চিনের ডালিয়ান থেকে মেট্রোর রেক আসা শুরু হবে। সম্পূর্ণ দেশীয় প্রযুক্তিতে তৈরি আইসিএফের রেকগুলি যাতে কোনওভাবে ওই রেকের তুলনায় পিছিয়ে না থাকে তা নিশ্চিত করার চেষ্টা হয়েছে। 
 নতুন রেকের মোটর-সহ মূল অংশ (প্রপালসন) তৈরি করেছে হায়দরাবাদের একটি সংস্থা। রেকের বাইরের কাঠামো তৈরি করেছে আইসিএফ। নতুন রেকগুলিতে এসি, ভেস্টিবিউল,সাসপেনশন, ব্রেকিং সিস্টেম সব কিছুতেই ব্যাপক বদল আনা হয়েছে।
নতুন রেকে ভেস্টিবিউলের প্রস্থ এক ধাক্কায় ৭০০ থেকে বেড়ে হচ্ছে ১৪০০ মিলিমিটার। ফলে দু’টি কামরার মধ্যে যাতায়াত অনেকটাই সহজসাধ্য হবে। চলতি এসি রেকে দরজার দু’প্রান্তের মাঝের ব্যবধান ১২১০ মিলিমিটার। ওই ব্যবধান বেড়ে হচ্ছে ১৪০০ মিলিমিটার। এসি’র ড্রেনেজ পাইপের অবস্থানও বদলেছে। চলার সময় রেক ঠান্ডা না হওয়ার সমস্যা ঠেকাতে রুফ মাউন্টিং ইউনিটের প্রযুক্তিতে বদল আনা হয়েছে। ঝাঁকুনি কমাতে স্টিল কয়েলের বদলে রাবার স্প্রিং সাসপেনশন ব্যবহার করা হচ্ছে নতুন রেকে। আমূল বদল আনা হয়েছে ব্রেকিং সিস্টেমে। নতুন রেকে স্টেপলেস রিজেনারেটিভ ব্রেক থাকছে। এতে অনেকটাই বিদ্যুৎ সাশ্রয় হবে। 
মেট্রোর এক আধিকারিক জানান, “থার্ড রেলের সঙ্গে সংযোগকারী অংশ বসানো ছাড়াও অবশিষ্ট কাজ করতে ৪৫ দিন লাগতে পারে। তারপর ওই রেক চলার উপযুক্ত হবে।”"
state,"দিঘার হোটেল থেকে উদ্ধার হল যুবক-যুবতীর ঝুলন্ত দেহ। শুক্রবার সকালে নিউ দিঘার একটি হোটেল থেকে ওই যুগলের দেহ উদ্ধার হয়। মৃতদের দাম গোপাল সরকার ও অতসি সরকার। হোটেল কর্তৃপক্ষের কাছে তাঁরা এই নাম দিয়েই রুম বুক করেছিলেন বলে জানা গিয়েছে।

এই বিষয়ে অন্যান্য খবর

ফুটফুটে বাচ্চাটি কার! দিঘার সৈকতে শিশুর কান্না, জল্পনা চাপা দিল সমুদ্রের গর্জন
দিঘায় মারাত্মক অভিযোগ! মহিলা পর্যটককে প্রায় বিবস্ত্র করে হেনস্থা


জানা গিয়েছে, স্বামী-স্ত্রীর পরিচয় দিয়ে ওই যুগল গত ১৫ তারিখ হোটেলে ওঠেন। হোটেলের রেজিস্টারে হুগলির তারকেশ্বরের মুক্তারপুরের গ্রামের বাসিন্দা বলেন তাঁরা। শুক্রবারই তাঁদের ফিরে যাওয়ার কথা ছিল। 
এদিন সকালে রুমের মধ্যে থেকে যুবক-যুবতীর কোনও সাড়াশব্দ না পাওয়ায় সন্দেহ হয় হোটেলকর্মীদের মধ্যে। পরে দরজা ভাঙতেই তাঁদের ঝুলন্ত দেহ দেখতে পান হোটেলকর্মীরা। পরে পুলিশ এসে দেহদুটি উদ্ধার করে ময়নাতদন্তের জন্য পাঠায়।
পুলিশের প্রাথমিক ধারণা প্রেমঘটিত কারণের জেরে আত্মহত্যা করেছেন ওই যুগল। ঘটনার তদন্তে নেমেছে দিঘা থানার পুলিশ।"
sports,"কিছুদিন আগেই রাজ্যের গাইড বনে গিয়েছিলেন চেতেশ্বর পূজারা। রাজকোটে ভারত-ওয়েস্ট ইন্ডিজ প্রথম টেস্ট চলাকালীনই পূজারাকে দেখা গিয়েছিল নয়া অবতারে। এবার সেই পথেই হাঁটলেন মহম্মদ সিরাজ।

এই বিষয়ে অন্যান্য খবর

কুম্বলের গুগলিতে ‘বোল্ড’ সোহিনী, মাঝ আকাশে মন জিতলেন ক্রিকেটার


হায়দরাবাদে দ্বিতীয় টেস্ট শুরু হচ্ছে শুক্রবারেই। সেই টেস্ট শুরুর আগেই হায়দরাবাদের ট্যুর গাইড হয়ে গেলেন সিরাজ। হায়দরাবাদের দ্রষ্টব্য কী? সিরাজ জানাচ্ছেন, চারমিনারে যেতেই হবে। ওখান থেকে চাঁদ দেখার অভিজ্ঞতা দুর্ধর্ষ! পাশাপাশি তিনি নেকলেস রোডেও ঘুরে আসার পরামর্শ দিয়েছেন ভ্রমণার্থীদের। রিল্যাক্স করার জন্য নাকি নেকলেস রোড আদর্শ।
ট্যুরিস্টদের হায়দরাবাদের বিখ্যাত বিরিয়ানি চেখে দেওয়ার কথা বলেছেন তারকা পেসার। সিরাজের এই ‘গাইড’ হওয়ার ভিডিও বিসিসিআই শেয়ার করেছেন নিজেদের ফেসবুক পেজে। ইতিমধ্যেই যা ভাইরাল। ভিডিওতে সিরাজকে দেখা যাচ্ছে, স্থানীয় উচ্চারণে কথা বলতে।

Local boy Siraj's top 3 things to do in Hyderabad 😎

What to do when in Hyderabad? Mohammed Siraj lists his top 3 not-to-be-missed things from his home land. P.S In total Hyderabadi style 🤙 - by @28anand

MUST WATCH ▶️ https://t.co/ceSRC2lMHK #INDvWI pic.twitter.com/toeN6j70pR
— BCCI (@BCCI) October 11, 2018

ভিডিওতে সিরাজ একজন ‘প্রাউড হায়দরাবাদি’। ঘরের ছেলের এমন বক্তব্যের পরে হায়দরাবাদের দর্শকরা কতটা মাঠ ভরায় সেটাই এখন দেখার।"
national,"মারুতির কারখানায় হামলা এবং ম্যানেজারকে পুড়িয়ে মারার ঘটনায় ৩১ জনকে দোষী সাব্যস্ত করল হরিয়ানার আদালত। দোষীরা প্রত্যেকেই মানেসরের মারুতি-সুজুকি প্ল্যান্টের কর্মী। দিল্লির প্রায় ৪০ কিলোমিটার দক্ষিণে অবস্থিত ওই প্ল্যান্টে ২০১২ সালে এক দল শ্রমিকের হাতে আক্রান্ত হয়েছিলেন সংস্থার উচ্চপদস্থ কর্তারা। কনফারেন্স রুমের মধ্যে হিউম্যান রিসোর্স ম্যানেজার অবনীশ কুমার দেবের গায়ে আগুন ধরিয়ে দেওয়া হয়েছিল। সেখানেই মৃত্যু হয়েছিল তাঁর। দীর্ঘ ক্ষণ ধরে চলতে থাকা তাণ্ডবে ম্যানেজমেন্টের অন্তত ৫০ জন কর্তা জখম হয়েছিলেন, আক্রান্ত হয়েছিল পুলিশও। ঘটনার বছর চারেক পর গুরুগ্রামের আদালত মামলাটির রায় ঘোষণা করল। মারুতি সংস্থা প্রতি বছর যে পরিমাণ গাড়ি তৈরি করে, তার এক তৃতীয়াংশই তৈরি হয় মানেসরের প্ল্যান্টে। ২০১২ সালের বেনজির গোলমালের পর সেই মানেসর প্ল্যান্ট মাস খানেকের জন্য বন্ধ করে দিয়েছিল মারুতি কর্তৃপক্ষ। শ্রমিকদের বিরুদ্ধে শৃঙ্খলাভঙ্গের অভিযোগকে ঘিরে গোলমালের সূত্রপাত হয়েছিল। ম্যানেজমেন্টের অভিযোগ ছিল, যে কোনও আলোচনার সময়েই শ্রমিক ইউনিয়ন সংস্থার পদস্থ কর্তাদের আক্রমণ করত। পরিস্থিতি শৃঙ্খলাভঙ্গের পর্যায়ে যাচ্ছিল বলে ম্যানেজমেন্ট মনে করছিল। তাই কঠোর পদক্ষেপের কথা ভাবা হয়েছিল। সে সব নিয়ে দীর্ঘ দিন ধরে মানেসর প্ল্যান্টে শ্রমিক অসন্তোষ চলছিল। সেই অসন্তোষই শেষ দিনে তাণ্ডবের চেহারা নেয়। লোহার রড এবং নির্মিয়মান গাড়ির দরজার প্যানেল নিয়ে হামলা চালান শ্রমিকরা। হিউম্যান রিসোর্স ম্যানেজারকে পুড়িয়ে মারা হয়। সুপারভাইজার এবং অন্য পদস্থ করাদের খুঁজে বার করে হামলা চালানো হয়। গোটা কারখানা চত্বর জুড়ে ভাঙচুর চলে, জায়গায় জায়গায় আগুনও গালিয়ে দেওয়া হয়। ১২০০ পুলিশ পাঠিয়ে কারখানা নিয়ন্ত্রণে এনেছিল প্রশাসন। তবে ৯ জন পুলিশ কর্তাও সংঘর্ষে জখম হয়েছিলেন। ম্যানেজমেন্টের য়ে ৫০ জন কর্তাকে জখম অবস্থায় উদ্ধার করা হয়েছিল, তাঁদের অধিকাংশই রক্তাক্ত ছিলেন, অনেকেই অচেতনও ছিলেন। শ্রমিকদের অবশ্য দাবি ছিল, ম্যানেজমেন্টের বাড়াটে বাউন্সাররা প্ল্যান্টের সমস্ত দরজা বন্ধ করে দিয়ে শ্রমিকদের উপর হামলা চালিয়েছিল। সেখান থেকেই নাকি গোলমালের সূত্রপাত। কারখানা চত্বরের বিভিন্ন সিসিটিভির ফুটেজ খতিয়ে দেখে সন্দেহভাজনদের গ্রেফতার করে পুলিশ। বহু শ্রমিককে জেরা করা হয়। প্রায় ১৫০ জনকে অভিযুক্ত করা হয়। শুক্রবার গুরুগ্রামের আদালত অভিযুক্তদের মধ্যে ৩১ জনকে দোষী সাব্যস্ত করেছে। তাঁদের বিরুদ্ধে ম্যানেজমেন্টের উপর হামলা, সম্পত্তি নষ্ট এবং ম্যানেজারকে খুনের অভিযোগ প্রমাণিত হয়েছে বলে আদালতটি জানিয়েছে। সাজা ঘোষণা হওয়া এখনও বাকি।"
kolkata,"ভোরবেলায় শিউলির আদুরে গন্ধ, আকাশে পেজা তুলোর মত মেঘের যখন আনাগোনা শুরু হয়, তখন প্রকৃতি যেন জানান দেয়, পুজো এসেছে। আর পুজো মানেই আপামর বাঙালির কাছে যেমন পরিচিত বীরেন্দ্রকৃষ্ণ ভদ্রের সুর, তেমনি টেলিভিশনের পর্দায় ‘অসুরদলনী’। মহালয়ায় পিতৃ পক্ষের অবসানে দেবীপক্ষের সূচনা হয়, সেই লগ্নে বাঙালির চোখে এখনও ভেসে ওঠে দুর্গারূপী সংযুক্তা বন্দ্যোপাধ্যায়ের মুখ।আজ সেই সংযুক্তা বন্দ্যোপাধ্যায়ের সঙ্গে একান্ত আলাপচারিতায় হাজির ২৪ ঘণ্টা ডট কম-এর প্রতিনিধি জয়ীতা বসু। সংযুক্তা বন্দ্যোপাধ্যায় যখন মুখোমুখি, তখন তো মহিষাসুরমর্দ্দিনীর সেই ছবি হাজির হবেই। সেই সঙ্গে ব্যক্তি জীবনে সংযুক্তা বন্দ্যোপাধ্যায় কেমন, সেটাও জেনে নিন.. সংযুক্তা বন্দ্যোপাধ্যায় – দুর্গাপুজো প্রত্যেক বাঙালির কাছে বিশেষ কয়েকটা দিন, বিশেষ মুহূর্ত। তাই আর পাঁচজন বাঙালির মত এটা আমার কাছে ‘মা ঘরে আসছেন’ বলে একরকম আলাদা অনুভূতি। যা ভাষায় প্রকাশ করা সম্ভব নয়। সংযুক্তা বন্দ্যোপাধ্যায় – অসাধারণ লাগে। এটা ঈশ্বরের আশীর্বাদ।  পাশাপাশি দর্শকদের ভালবাসা ও আশীর্বাদ ছাড়া এটা কোনওভাবেই সম্ভব নয়। এখনও আমি অসংখ্য মানুষের কাছ থেকে মেসেজ পাই। তাঁরা যে এখনও আমায় মনে রেখেছেন, সেটা অনেক বড় পাওয়া। আর মানুষের সেই ভালবাসা নিয়েই এগিয়ে যেতে চাই। সংযুক্তা বন্দ্যোপাধ্যায় – খুব ভাল লাগে। কাজ করতে গিয়ে প্রতি মুহূর্তে শিখেছি। আমার দিদার বয়সী অনেক বৃদ্ধা যখন আমায় দেখে এগিয়ে আসছেন, প্রণাম করতে যাচ্ছেন রাস্তায়, এটা অনেক বড় পাওয়া। আমায় শুধু ইন্ডিয়ান ক্লাসিক্যাল ডান্সার বললে ভুল হবে। (মহালয়ার প্রসঙ্গ উল্লেখ করে) আমার মনে হয়,  আমার ওই একটাই পরিচিতি। দর্শক যে ভালবাসা দিয়েছেন, সেটা আমার কাছে বড় পাওয়া। সংযুক্তা বন্দ্যোপাধ্যায় – এটা আমার একদম বলা উচিত নয় (প্রায় হেসেই উড়িয়ে দিলেন)। একদম বলব না। আমি তাঁদের উপর রেসপেক্টফুল। শুধু বলব, যাঁরা মহালয়া করছেন,  তাঁদের প্রত্যেকে কেউ সুপ্রতিষ্ঠিত অভিনেত্রী, কেউ বা প্রতিষ্ঠিত শিল্পী। তবে, তাঁরা যেন দেবীরূপের মাহাত্ম্যটা স্মরণে রেখে কাজটা করেন। দেবীরূপের যে একটা ডিগনিটি, একটা ডিভিনিটি, একটা এলিগেন্স, যেটা মা হিসেবে আমরা দেখতে চাই, সেটাই যেন দেখতে পাই। সংযুক্তা বন্দ্যোপাধ্যায় – পুজোর প্রত্যেক দিনই প্রায় শো থাকে। কিন্তু, তার মধ্যেই আমার ছেলে আছে, স্বামী আছেন। তাঁদেরকে সময় দেওয়ার চেষ্টা করি। তাঁরাও আমাকে সব সময় সাহায্য করে থাকেন। আমার বাবা-মা, আমার গুরু-রা সব সময় আমায় সাহায্য করেছেন, এই জায়গাটায় পৌঁছনোর জন্য। পাশাপাশি দূরদর্শনের প্রত্যেক প্রোডিউসার, ডিরেক্টরের কাছেও আমি এর জন্য কৃতজ্ঞ। সংযুক্তা বন্দ্যোপাধ্যায় – কেউ যদি কখনও মনে করেন, এই চরিত্রের জন্য সংযুক্তাকেই দরকার, তাহলে অবশ্যই আমি করব। আমি সেখানে হাজির থাকব। সেটা যেখানেই হোক না কেন। ওই ধরণের চরিত্রে বার বার ফিরে আসা, সেটা অনেকখানি ভাগ্যের বিষয়।  সংযুক্তা বন্দ্যোপাধ্যায় –  আমি একজন মেয়ে, কোনও বাবা-মায়ের মেয়ে। বিদেশে থাকার জন্য অনেক দূরে হলেও, তাঁদের সঙ্গে সব সময় যোগাযোগ রাখি। তবে দেশের দূর্গাপুজো  অনেক বছর মিস করেছি। তবে পুজোর ক'দিন এখানেও শো থাকে। তার মধ্যে থেকে সময় বের করে দেশের যাঁরা আত্মীয়স্বজন আছেন, তাঁদের সঙ্গে যোগাযোগ করি। পরিবারের সঙ্গেও সময় কাটানোর চেষ্টা করি।  সংযুক্তা বন্দ্যোপাধ্যায় – নাগো, একেবারেই না। কখনও প্রচার পাওয়ার জন্য কাজ করিনি। নিজের কাজকে সব সময় মানুষের কাছে পৌঁছে দেওয়ার চেষ্টা করেছি। আমার উপর যে দায়িত্ব পড়েছে, সেটা কতটা নিষ্ঠা সহকারে করতে পেরেছি, সেটাই দেখেছি। সংযুক্তা বন্দ্যোপাধ্যায় – সেই ১৯৯৪ সাল থেকে মানুষের এত ভালবাসা পেয়েছি যে তার জন্য আমি কৃতজ্ঞ। মানুষ আমায় মনে রেখেছেন বলেই সব সময় তাঁদের কাছ থেকে এত ভালবাসা পাই আজও। আমি খুব ব্লেসড যে এত মানুষের ভালবাসা পেয়েছি।  সংযুক্তা বন্দ্যোপাধ্যায় – (একগাল হেসে) সেটা তো দুষ্টু লোকরা বলবে। আমি কীভাবে বলব? আমি খুব শান্ত মেয়ে। একেবারেই রাগী মানুষ নই। দুর্গার প্রসঙ্গ উল্লেখ করে, তবে এই চরিত্রের যে বৈশিষ্ট্য, তা আমাকে  নিশ্চই ইনফ্লুয়েন্স করেছে। সেটা বলতে পারি।"
